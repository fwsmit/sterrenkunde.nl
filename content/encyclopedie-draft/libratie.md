+++
title = "Libratie"
date = 2023-11-17T19:54:58+01:00
draft = false
+++

\

De aswenteling (met een moeilijk woord zeggen we *rotatie*), van de maan
duurt even lang als de omloop van de maan om de aarde. Dit noemen we
*gebonden rotatie*. Dat heeft tot gevolg dat de maan steeds dezelfde
kant naar de aarde keert en we de achterkant van de maan vanaf de aarde
niet kunnen zien.

De aswentelingstijd van de maan is altijd hetzelfde. De snelheid waarmee
de maan om de aarde draait echter niet.

Deze snelheid is het grootst wanneer de maan het dichtst bij de aarde
staat *perigeum*, en het kleinst wanneer de maan haar grootste afstand
tot de aarde bereikt *(apogeum)*.

Hierdoor lopen rotatie en omloop in de loop van een maand een beetje uit
de maat. Daardoor zijn éénmaal de oostelijke en éénmaal de westelijke
randgebieden van de maanrand enigszins naar de aarde gekeerd. Dit noemen
we *libratie in de lengte*. We kunnen hierdoor iets meer dan de helft
van de maan zien.

Zo hebben we ook nog een *libratie in de breedte*. Deze ont staat
doordat de evenaar van de maan niet evenwijdig staat aan de beweging van
de maan. We zeggen: de maanevenaar maakt een hoek met het baanvlak van
de maan. Deze hoek bedraagt 6°40\'. Dit leidt tot een maandelijkse
schommeling in de richting noord-zuid. Hierdoor is de aarde de ene keer
iets meer naar de noordpool, en de andere keer iets meer naar de
zuidpool van de maan toegekeerd. Door deze libratie in de lengte en
libratie in de breedte kunnen we in totaal 59% van het maanoppervlak
vanaf de aarde waarnemen.
