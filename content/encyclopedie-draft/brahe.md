+++
title = "Tycho Brahe"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![Tycho Brahe](plaatjes/brahe.gif){vspace="0" hspace="0"}\
  **Tycho Brahe**

  -----------------------------------------------------------------------

Tycho Brahe werd op 14 december 1546 geboren in de plaats Knudstrup in
Denemarken. Hij stamde uit een rijke adellijke familie en studeerde
aanvankelijk rechten. Later studeerde hij aan meerdere duitse
universiteiten wiskunde en astronomie.

Na verschillende reizen door Midden-Europa keerde hij in 1570 naar
Denemarken terug waar hij zijn astronomisch en natuurwetenschappelijk
werk begon. Hij is beroemd geworden door de vele goede waarnemingen die
hij heeft gedaan. En dat zonder optische instrumenten, want de
sterrenkijker werd pas in 1609 uitgevonden! Tycho kreeg veel
belangstelling voor sterrenkunde toen hij als 14-jarige jongen naar een
zonsverduistering keek. Twaalf jaar later had hij al een aantal
instrumenten gemaakt waarmee hij nauwkeurig de plaats van de sterren aan
de hemel kon be palen.

In november 1572 ontdekte hij een [supernova](supernova.html){.two} in
het sterren beeld Cassiopeia. De waarnemingen die Tycho Brahe aan deze
supernova verrichtte, heeft hij in zijn boek «de Stella Nova»
gepubliceerd. In 1575 voerde een volgende reis hem naar het hof van de
landgraaf Wilhelm von Hessel in Kassel. Deze maakte koning Frederick II
van Denemarken op de bekwaamheden van Tycho Brahe opmerkzaam. Dat bleef
niet zonder gevolg. Met geld van koning Frederick II kon Tycho op het
eiland Hven twee sterrenwachten bouwen. Het eiland Hven ligt enkele
kilometers ten noorden van Kopenhagen. In deze sterren wachten,
Uraniborg en Stjerneborg, stelde hij zijn instru menten op. De
waarnemingen van Tycho Brahe waren verreweg de nauwkeurigste voor de
uitvinding van de kijker. Hij wist de nauwkeurigheidsgrens van zijn
metingen, die bij [Copernicus\
](copernicus.html){.two}ongeveer 10 *boogminuten* bedroeg, te verlagen
tot 2 boogminuten Door het gebruik dat [Johannes
Kepler](kepler.html){.two} van zijn waarnemingen maakte, heeft Tycho
Brahe indirect in hoge mate tot de over winning van het [heliocentrische
wereldbeeld](heliocentrisch.html){.two} bijgedragen.

Johannes Kepler kon er namelijk de werkelijke beweging van de planeten
uit afleiden.

Na de dood van koning Frederick II in 1588 nam de interesse aan het hof
voor de sterrenkunde af. Bovendien kon hij slecht opschieten met
verschillende hooggeplaatste mensen aan het hof. Dat leidde uiteindelijk
tot de ondergang van zijn instituut. In 1597 besloot hij Denemarken te
verlaten.

Na een kort verblijf bij de graaf von Rantzau in Wandsbek ging hij op
uitnodiging van keizer Rudolph II naar Praag.

Daar was hem echter als keizerlijk astronoom en wiskundige nog maar een
korte tijd gegund. Hij haalde de Duitse astro noom Johannes Kepler als
medewerker naar Praag en liet deze zijn wetenschappelijk werk na toen
hij op 24 oktober 1601 in Praag overleed.
