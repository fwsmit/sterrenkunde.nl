# Hubble Space Telescope

\

![Hubble Space
Telescope](plaatjes/hubble_space_telescope.jpg){vspace="5" hspace="5"
align="right"} De Hubble Space Telescope (*HST*) is op 24 april 1990 met
succes gelanceerd aan boord van de [Space Shuttle](spaceshu.html){.two}
Discovery en een dag later in de ruimte uitgezet in een vrijwel
cirkelvormige baan op 613 tot 615 kilometer hoogte.

Op 26 juni 1990 bereikte de astronomische gemeenschap de
onheilsboodschap dat de hoofdspiegel lijdt aan [sferische\
aberratie](sferisch.html){.two}. In plaats dat 70% van het sterlicht in
een beeldje van 0,2 [boogseconde](hoeken.html){.two} wordt
geconcentreerd, bevat dit gebiedje nu slechts 15% van het sterlicht en
wordt het beeld als geheel uitgesmeerd tot 1,4 boogseconden.

Desondanks werden met deze telescoop al beelden verkregen die beter
waren dan de opnamen met de grootste telescopen vanaf het aardoppervlak.
In december 1993 werd de Space Telescope door de bemanning van de Space
Shuttle Endeavour (vlucht nummer STS-61) gerepareerd. De zonnepanelen
werden vervangen, er werd correctie-optiek voor de hoofdspiegel
aangebracht, de wide-field planetary camera werd vervangen en ook de
gyroscopen werden vervangen. De telescoop van de HST is een
Cassegrain-spiegeltelescoop. Met een primaire spiegel van 2,4 meter
middellijn is het naar de huidige maatstaven niet eens een erg grote
telescoop. Toch overtreft de ruimtetelescoop ruimschoots de prestaties
van de grootste telescopen op aarde. De reden is dat de ruimtetelescoop
geen last heeft van turbulentie in de atmosfeer. Het beeld in het
brandvlak van de telescoop kan worden bekeken met vijf ver schillende
wetenschappelijke instrumenten. Twee van deze instrumenten, de «Wide
Field Planetary Camera» (WFPC) en de «Faint Object Camera» (FOC) zijn in
feite geavanceerde televisiecamera\'s. Ze kunnen directe afbeeldingen
maken van het waargenomen object. De WFPC bestrijkt een groter deel van
de hemel dan de FOC en is meer gevoelig voor rode golflengten. De WFPC
wordt gebruikt voor gedetailleerde waarnemingen van verre planeten,
kometen, sterren, sterren stelsels en quasars. De FOC, een Europees
instrument, heeft twee bijzondere eigenschappen. Dit instrument zal zeer
gedetailleerde opnamen van lichtzwakke hemelobjecten kunnen maken en
bovendien zullen met de FOC objecten zichtbaar zijn die dertig maal
lichtzwakker zijn dan de objecten die we met telescopen op aarde nog net
kunnen waarnemen. De FOC bestaat uit twee onafhankelijke
camera-systemen. De ene camera vergroot het beeld van de HST met een
factor twee en bevat bovendien een spectrograaf. Dit instrument heeft
een beeldveld van 44 bij 44 boogseconden en een [scheidend\
vermogen](scheiden.html){.two} van slechts 0,9 boogseconden. De andere
camera kan vier of twaalf keer vergroten. Bij de laatste vergroting is
het beeldveld nog slechts 3,7 x 3,7 boogseconden, maar het scheidend of
oplossend vermogen is dan 0,015 boogseconden! Een lichtsterk object
heeft de eigenschap dat het zijn nabije omgeving overstraalt. Naburige
lichtzwakke objecten verdrinken als het ware in zijn licht. Om dit
probleem te ondervangen is de FOC uitgerust met een soort mini-corono
graafjes, die het licht van sterke lichtbronnen kunnen afschermen.
Hierdoor kan de FOC ook objecten fotograferen die normaal gesproken niet
goed zichtbaar zouden zijn.

Theoretisch ligt de [grensmagnitude](telescop.html){.two} van de FOC
overigens bij magnitude 30 (in blauw licht), zij het dat hiervoor een
belichtingstijd van 10 uur noodzakelijk is.

Naast de spectrograaf in de FOC zijn nog twee instrumenten aan boord
waarmee spectra kunnen worden opgenomen. De High Resolution Spectrograph
zal voornamelijk gebruikt worden om het licht van sterren in ons
melkwegstelsel te bestuderen.

De Faint Object Spectrograph is ontworpen om spectra te verkrijgen van
verder weg gelegen objecten zoals [quasars](quasar.html){.two}.

Het vijfde instrument van de HST is de High Speed Photometer: een
instrument om de lichtsterkte (en de mogelijke variaties daarin) van
objecten nauwkeurig te meten. Met de fotometer wordt onder andere worden
gekeken naar snelle lichtvariaties in nauwe dubbelstersystemen.

In februari 1997 heeft de Space Shuttle Discovery de tweede
onderhoudsvlucht uitgevoerd. Er waren vijf in plaats van de geplande
vier ruimtewandelingen nodig bij de vervanging en installatie van nieuwe
instrumenten. De twee spectrografen werden verwijderd. Hiervoor in de
plaats kwam de super gevoelige Space Telescope Imaging Spactrograph
(STIS) die van de nieuwste techniek gebruikt maakt en waarin onder
andere beeldversterkers geplaatst zijn die door het Ameri kaanse
Ministerie van Defensie zijn ontwikkeld. Het tweede nieuwe instrument
voor de Hubble-telescoop is NICMOS, een instrument dat is ontworpen voor
waarnemingen in het nabije infrarood. Dus voor waarnemingen van
wartestraling met een relatief korte golflengte. De camera kan
infraroodfoto\'s van het heelal maken, maar ook spectroscopisch
onderzoek doen.

Tijdens de onderhoudsvlucht van februari 1997 bleek de buitenste, naar
de zon gerichte kant, van de 17 isolatie lagen wat beschadigd. Men heeft
dit verholpen door nieuw isolatiemateriaal aan te brengen.

Er vinden in de toekomst nog twee onderhoudsbeurten plaats.

De derde is gepland in het jaar 1999. De huidige Wide Field and
Planetary Camera zal dan vervangen worden door een tien maal zo gevoelig
instrument, terwijl de ruimtetelescoop ook een nieuwe boordcomputer
krijgt (overigens nog steeds met een bescheiden 486-processor en een
kloksnelheid van 66 megahertz.

In 2002 worden de zonnepanelen vervangen door kleinere en minder
flexibele exemplaren en zullen er opnieuw twee grote
waarnemingsinstrumenten geplaatst worden ter vervanging van NICMOS en de
Faint Object Camera. Deze vierde onderhouds beurt is tevens de laatste.
In 2005 is de Hubble Space Telescope aan het eind van zijn normale
levensduur gekomen.

Begin 1996 werden voorstellen gepresenteerd voor een op volger van de
Hubble Space Telescope. Momenteel wordt er in de Verenigde Staten hard
gewerkt aan de voorbereidingen van de *NGST* - de *Next Generation Space
Telescope*. Dat wordt een reusachtig instrument met een
spiegelmiddellijn van minstens vier en misschien wel acht meter. Zo\'n
kolossale spiegel kan niet in één stuk worden gelanceerd. Daarom denken
de ontwerpers aan een opblaasbare of uitklapbare telescoop spiegel, die
heel licht en goedkoop kan zijn. De nauwkeurig heid van de vorm van
zo\'n spiegel is iets minder hoog dan van een conventionele glazen
spiegel, maar dat is geen on overkomelijk probleem, omdat de NGST
voornamelijk gebruikt zal worden voor het doen van waarnemingen op
infrarode golf lengten en daarvoor is een minder hoge nauwkeurigheid ver
eist.

Naar alle waarschijnlijkheid wordt de Next Generation Space Telescope
niet in een baan om de aarde gebracht, maar in een baan om de zon, op
een constante afstand van ca.

anderhalf miljoen kilometer van de aarde. Met behulp van een groot
zonnescherm kunnen de infrarooddetectoren gekoeld worden. Bovendien
bestaat er dan geen enkele hinder van de eigen warmtestraling van de
aarde.

Tot op heden is de Europese ruimtevaartorganisatie ESA niet direct
betrokken bij het onderzoek naar de opvolging van de ruimtetelescoop,
dat sinds december 1995 in handen is van de NASA en enkele Amerikaanse
bedrijven. Europese sterren kundigen dringen er dan ook op aan dat er
spoedig formele onderhandelingen tussen ESA en NASA beginnen, omdat zij
anders geen directe toegang zullen hebben tot de gegevens die de NGST
zal verzamelen.

De NGST mag niet meer kosten dan 1 miljard dollar. Dat is minder dan de
helft van de kostprijs van de huidige ruimte telescoop.

Als alles volgens plan verloopt, kan de NGST rond het jaar 2008
gelanceerd worden. Alhoewel de Hubble Space Telescope in het jaar 2005
is afgeschreven zal deze waarschijnlijk toch nog wel in bedrijf blijven.
Bij de NASA is men er in middels achter dat het belachelijk is om een
uitstekend werkende satelliet van het ene moment op het andere uit te
schakelen, terwijl er nog geen opvolger is. Het staat dan ook vrijwel
vast dat men de Hubble-telescoop - in afwachting van de Next Generation
Space Telescope - nog wat langer in bedrijf houdt. Daarom wil men de
Hubble-ruimtetelescoop in een zo hoog mogelijke baan houden. Want hoe
lager de baan, des te slechter de vooruitzichten zijn voor een
verlenging van de levensduur van het instrument.

Hubble Deep Field-programma (HDF) Een van de belangrijkste redenen voor
de bouw van de Hubble Space Telescope was het onderzoek naar de
oorsprong van het heelal en de geboorte van de eerste sterrenstelsels.
In dit kader paste ook het Hubble Deep Field-programma (HDF). Dit
programma had tot doel een piepklein gebiedje aan de hemel uitgebreid te
fotograferen. Het ongeveer vier vierkante boogminuten grote gebiedje
betreft een stukje van het sterrenbeeld Grote Beer. Dit gebiedje was
gekozen omdat het «zo lekker leeg is». De Grote Beer staat ver van het
vlak van de melkweg, waar betrekkelijk weinig storende voorgrondsterren
en nabije sterrenstelsels te zien zijn.

Bovendien kon het gekozen gebiedje ononderbroken met de ruimtetelescoop
worden waargenomen zonder dat zon, maan of aarde hinderlijk in beeld
kwamen. In totaal zijn 342 af zonderlijke opnamen van dit gebiedje
gemaakt. Gedurende 150 omlopen om de aarde - tien dagen lang - werd de
ruimtetelescoop vrijwel uitsluitend gebruikt om dit piep kleine stukje
van de hemel te fotograferen. Voor elke opname werd 15 tot 40 minuten
belicht en bovendien werden aparte opnamen gemaakt in ultraviolet,
blauw, rood en infrarood licht. Door al deze afzonderlijke opnamen te
combineren kon één grote kleurenfoto van dit gebiedje worden gemaakt.
Alles bij elkaar werden de detectoren van de ruimtetelescoop voor deze
foto maar liefst 6« dag belicht! Het resultaat mocht er dan ook zijn. In
het gebiedje van vier vierkante boogminuten (dat is ongeveer zo groot
als we een kwartje zien op een afstand van 25 meter) zijn ten minste
1500 sterrenstelsels tot magnitude 30 gevonden. De volledige hemelkoepel
is ongeveer 41.000 vierkante graden ofwel 147,6 miljoen vierkante
boogminuten groot. Als de HDF-opname een goede steekproef is, zouden op
een soortgelijke opname van de hele hemel dus minimaal 55 miljard
sterrenstelsels te zien zijn. Dat aantal wordt bovendien alleen maar
groter als we nog zwakkere stelsels zouden kunnen fotograferen. Het
zichtbare heelal bevat waarschijnlijk enkele duizenden miljarden
sterrenstelsels of meer. En als elk sterrenstelsel gemiddeld tien
miljard sterren bevat moet het aantal sterren in het heelal dus boven de
10ýý (10.000.000.000.000.000.000.000) liggen.
