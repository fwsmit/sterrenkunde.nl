+++
title = "Vosje"
date = 2023-11-17T19:54:58+01:00
draft = false
+++

---
*Johannes Hevelius* (1611-1687) was niet alleen een bijzonder goed
waarnemer van de sterrenhemel. Hij heeft eveneens meet apparatuur
ontworpen en gebouwd. Hij toonde echter een totaal gebrek aan fantasie
toen hij een plaats aan de hemel, die van oudsher tot het sterrenbeeld
Zwaan behoorde, de naam gaf van «Vulpecula cum ansere», ofwel
Vos-met-gans. Weliswaar be vrijdde de moderne tijd zich van de Gans,
maar door de [Internationale Astronomische Unie](/encyclopedie/iau) werd
het sterrenbeeld Vos gehandhaafd. Astronomisch gezien is het een
onbelangrijk sterrenbneeld dat ingesloten ligt tussen de sterrenbeelden
Zwaan, Lier, Hercules, Pijl, Dolfijn en Pegasus.

Hieronder vind je nog wat gegevens over de helderste ster van dit
sterrenbeeld. Achtereenvolgens vind je de Griekse letteraanduiding, de
afstand in [lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en tenslotte de [absolute magnitude](/encyclopedie/absolute).

De kleine letter g voor het spectraaltype heeft aan dat we te maken
hebben met een reuzenster (giant is het Engelse woord voor reus).

De Latijnse naam van het sterrenbeeld Vosje is *Vulpecula*. Als we de
tweede naamval (genitief) gebruiken wordt dit Vulpeculae.

Als we het hebben over de ster alfa (a) van het sterren beeld Vosje
zeggen we a Vulpeculae of we schrijven a Vul, want de officiële
afkorting van het sterrenbeeld Vosje is Vul.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
