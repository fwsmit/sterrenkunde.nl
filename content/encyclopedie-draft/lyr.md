# Lier

\

Het sterrenbeeld Lier kun je in de zomer ongeveer recht boven je hoofd
aan de hemel vinden tussen de Zwaan en Hercules. Het sterrenbeeld is
heel klein, en er staat maar één goed zichtbare ster in. Maar die ster
is dan ook één van de vijf helderste sterren die we in ons land aan de
hemel kunnen zien. Die ster heet Wega. Dat betekent in het Arabisch «de
vallende», want de arabieren vonden dat dit sterrenbeeld een adelaar
was, die op zijn prooi viel. De Grieken hebben dit sterrenbeeld de Lier
genoemd. De bode van de goden, die dus boodschappen van de ene god naar
de andere bracht, heette Hermes. Toen hij een baby was, stootte Hermes
met zijn voet tegen een schildpad. Deze ging dood, en Hermes pakte het
schild er vanaf en spande er snaren overheen. Dat werd de lier. Later
kreeg Apollo, net als Hermes een god, de lier. En Apollo gaf hem aan een
zanger, Orfeus, die er heel mooi op kon spelen. Toen de vrouw van
Orfeus, Euridike, stierf, was Orfeus heel bedroefd. Maar omdat hij zo
goed op zijn lier kon spelen, durfde hij toch aan de god die de doden
bewaakte, Hades, te vragen of zijn vrouw niet mee terug mocht naar de
aarde. Hades vond Orfeus zó mooi spelen, dat het mocht. Maar als Orfeus
omkeek of zijn vrouw hem wel achterna liep, dan gebeurde het niet.

Toen Orfeus bijna weer op aarde was, had hij nog steeds niets achter
zich gehoord. Toen hij keek, zag hij dat Euridike wél vlak achter hem
had gelopen. Nu moest ze terug naar het dodenrijk. Orfeus was zó
bedroefd, dat hij nooit meer op zijn lier wilde spelen. Daarom heeft
Apollo de lier aan de hemel gezet.

Zoals gezegd behoort de heldere ster Wega tot een van de helderste
sterren aan de hemel. De [schijnbare magnitude](magnitud.html){.two} van
de ster bedraagt 0,03, de [absolute magnitude](absolute.html){.two} 0,5.
De ster staat op een afstand van 26 [lichtjaar](lichtjaa.html){.two} en
heeft [spectraaltype](spectraa.html){.two} A1. Dat wil zeggen dat het
een witte ster is met een oppervlakte-temperatuur van ruim 10.000°.

In het sterrenbeeld Lier staat ook een hele beroemde plane taire nevel.
Dat is de [Ringnevel](ringnevel.html){.two}.

De Latijnse naam van het sterrenbeeld Lier is *Lyra*. Bij gebruik van de
tweede naamval (genitief) wordt dit Lyrae.

Als we het hebben over de ster alfa (a) van het sterren beeld Lier
zeggen we a Lyrae of we schrijven a Lyr want de officiële afkorting van
het sterrenbeeld Lier is Lyr.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
