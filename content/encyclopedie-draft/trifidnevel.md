+++
title = "Trifidnevel"
date = 2023-11-17T19:54:58+01:00
draft = false
+++

\

De Trifidnevel (ook wel Drie-delige nevel genoemd) is nevel nummer 20
uit de katalogus van Charles [Messier](messierl.html){.two} en nummer
6514 uit de [New General Catalogue](ngc.html){.two}. Vandaar dat de
nevel vaak aangeduid wordt met M 20 of NGC 6514. De Trifidnevel is een
mooi voorbeeld van een [emissienevel](emissienevel.html){.two}. Bij deze
nevels wordt het gas in de nevel verhit door hete sterren in de buurt.
Daardoor gaat het gas in de nevel zelf licht uit stralen.

De Trifidnevel bevindt zich in het sterrenbeeld Boogschutter en is in
een kleine kijker al te zien. De schijnbare helder heid van de nevel
bedraagt [magnitude](magnitud.html){.two} 9. Fijne details zijn echter
alleen maar goed te zien op foto\'s die met grote kijkers zijn gemaakt.
De afstand tot de Trifidnevel bedraagt ongeveer 2300
[lichtjaar](lichtjaa.html){.two}. Zijn schijnbare afmetingen bedragen 29
x 27 [boogminuten](hoeken.html){.two}. Als de aangenomen afstand van
2300 lichtjaar juist is bedraagt de werkelijke middelijn van de nevel 30
lichtjaar. De schijnbare verdeling in drie stukken wordt toegeschreven
aan donkere stofwolken die er deel van uitmaken.
