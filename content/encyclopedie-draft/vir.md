+++
title = "Maagd"
date = 2023-11-17T19:54:58+01:00
draft = false
+++

\

Tussen Boötes en de Leeuw staat het sterrenbeeld Maagd. In het voorjaar
kun je het sterrenbeeld laag in het zuiden vinden. De helderste sterren
van de Maagd vormen een soort stoel. De helderste ster staat dan in de
voorpoot van de stoel. Deze ster heet Spica. Spica staat vrijwel precies
op de [ecliptica](ecliptic.html){.two}: de Maagd is dus één van de
twaalf sterren beelden van de [dierenriem](dierenri.html){.two}.

In de mythologie staat de maagd als symbool voor de Griekse godin
Deméter, de godin van de landbouw. Deméter had een dochter die
Perséphoné heette. Deze dochter stierf, en Deméter vond dit zó erg, dat
ze er niet voor zorgde dat het koren groeide. Er brak toen een
hongersnood uit. Zeus besloot toen, om Deméter weer in een betere bui te
brengen, dat ze de helft van het jaar in het dodenrijk bij Perséphoné
mocht wonen, maar de andere helft van het jaar moest ze voor de oogst
zorgen. Als de zon in de loop van augustus het sterrenbeeld Maagd
binnenschuift, wordt het voor de boeren tijd om de oogst binnen te
halen. Daarna zal er niet veel meer groeien. Pas als de Maagd in het
voorjaar weer ge durende de hele nacht te zien is, kun je er op rekenen,
dat Deméter terug is, en het koren weer zal gaan groeien.\
Hieronder vind je nog wat gegevens over enkele sterren van het
sterrenbeeld Maagd. In de eerste kolom vind je de Griekse
letteraanduiding met daarachter de naam. Vervolgens geven we de afstand
in [lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en de [absolute
magnitude](absolute.html){.two}.\
alfa Vir Spica 220 lj B2 0,97 -2,9 beta Vir Alaraph 32 lj F8 3,80 3,8
gamma Vir Arich 35 lj F0 2,91 2,7 delta Vir 180 lj gM3 3,66 -0,1\
De kleine letter g bij het spectraaltype geeft aan dat we met een
reuzenster te maken hebben (giant is het Engelse woord voor reus).

De Latijnse naam van het sterrenbeeld Maagd is *Virgo*. Bij gebruik van
de tweede naamval (genitief) wordt dit Virginis.

Als we het hebben over de ster alfa (a) van het sterrenbeeld Maagd
zeggen we a Virginis of we schrijven a Vir want de officiële afkorting
van het sterrenbeeld Maagd is Vir.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
