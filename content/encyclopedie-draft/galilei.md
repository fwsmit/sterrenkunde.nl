+++
title = "Galileo Galileï"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![Galileo Galileï](plaatjes/galilei.jpg){vspace="0" hspace="0"}\
  **Galileo Galileï**

  -----------------------------------------------------------------------

Galileo Galileï was een Italiaans natuur- en sterrenkundige die leefde
van 1564 tot 1642. Hij studeerde aan de universiteit van Pisa wis- en
natuurkunde en was van 1589 tot 1592 professor in de wiskunde te Pisa en
tot 1610 in wiskundige vestingbouw en astronomie te Padua. In 1610 werd
hij hofwiskundige van de groothertog van Toscane in Florence. Met behulp
van de pas uitgevonden kijker ontdekte hij de vier grote manen van de
planeet Jupiter die daarom wel de *Galileïsche manen* worden genoemd.
Ook ontdekte hij met zijn kijker de schijngestalten van Venus en de
zonnevlekken.

Hoewel Galileï reeds vroeg overtuigd was van het [heliocentrische
wereldbeeld](heliocentrisch.html){.two} van [Nicolaus
Copernicus](copernicus.html){.two}, waarin deze de zon in het middelpunt
van het zonnestelsel plaatste, sprak Galileï zich eerst in 1610 daarvoor
uit in zijn boek « *Sidereus Nuncius*», waarin hij bovengenoemde
ontdekkingen beschreef. Dit gaf aanleiding tot de veroordeling van dit
stelsel voor de Romeinse Inquisitie (kerkelijke rechtbank) in 1616 en
het op de Index (verboden lijst van boeken) plaatsen van het boek « *De
revolutionibus orbium coelestium*» van Copernicus. Ondanks het verbod
publiceerde Galileï in 1632 zijn « *Dialogo*», waarin de nieuwe leer in
gespreksvorm verdedigd werd. Na een proces moest Galileï in 1633 de leer
afzweren. Na 1633 verbleef hij in een landhuis in Florence. Ondanks het
feit dat zijn ge zichtsvermogen snel achteruit ging, schreef hij hier
zijn belangrijkste werk, « *Discorsi e dimontrazioni matematiche intorno
a due nuove scienze*», waarin op een nieuwe wijze de grondslagen der
mechanica worden uiteengezet. Dit boek werd in 1638 in Leiden
uitgegeven. Een belangrijke ontdekking van Galileï is verder, dat de
slingertijd van een slinger af hankelijk is van de amplitude (de mate
waarin de slinger uitslaat). Galileï heeft veel invloed gehad op de
ontwikke ling van de natuurwetenschappen, voornamelijk in de 19de eeuw.
