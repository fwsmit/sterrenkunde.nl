# Grote Hond

\

Het sterrenbeeld Grote Hond staat in de winter laag in het zuiden. Het
komt jammer genoeg nooit helemaal boven de horizon. Maar het
sterrenbeeld valt wel op door de helderste ster die aan de nachtelijke
hemel te vinden is: [Sirius](sirius.html){.two}. Als je de drie
«gordelsterren» van het sterrenbeeld Orion naar links verlengt, kom je
omgeveer bij Sirius uit. De Grote Hond is, net als de Kleine Hond, de
begeleider van de jager Orion.

Sirius komt ongeveer tegelijk op met het sterrenbeeld Leeuw.

Als de zon in de Leeuw staat, en hij dus tegelijk opkomt met Sirius,
heetten die dagen in die tijd van het jaar de honds dagen. Tenminste
volgens de Egyptenaren. In die tijd begon nen ook de jaarlijkse
overstromingen van de Nijl.

Zoals gezegd is Sirius de helderste ster aan de hemel. Dat komt onder
meer doordat Sirius erg dichtbij staat. Op slechts 8,7 lichtjaar van de
zon.

Hieronder vind je nog wat gegevens over de helderste sterren van de
Grote Hond. In de eerste kolom vind je de Griekse letteraanduiding;
vervolgens de naam, de afstand in [lichtjaar](lichtjaa.html){.two}, het
[spectraaltype](spectraa.html){.two} de [schijnbare\
magnitude](schijnba.html){.two} en tenslotte de [absolute
magnitude](absolute.html){.two}.

  ------------- ----------- --------- ----- ------- ------
  alfa CMa      Sirius      9 lj      A1    -1,46   1,5
  beta CMa      Mirzam      650 lj    cB1   1,99    -4,5
  gamma CMa     Muliphein   325 lj    B8    4,07    -0,9
  delta CMa     Wezen       1100 lj   cG3   1,98    -5,9
  epsilon CMa   Adara       470 lj    cB1   1,63    -4,4
  zeta CMa      Furud       250 lj    B5    3,10    -1,3
  eta CMa       Aludra      1300 lj   cB5   2,43    -6,0
  ------------- ----------- --------- ----- ------- ------

De kleine letter c voor enkele spectraaltypen geeft aan dat het om een
heldere superreus gaat! Merk ook op dat Sirius weliswaar de helderste
ster aan de hemel is, maar dat alle andere sterren een veel grotere
absolute helderheid hebben dan Sirius. Als bovenstaande sterren dus
allemaal op dezelfde afstand zouden staan, dan zou Sirius hiervan de
zwakste zijn.

De Latijnse naam van het sterrenbeeld Grote Hond is *Canis Maior*. Bij
gebruik van de tweede naamval (genitief) wordt dit Canis Maioris. Als we
het hebben over de ster alfa (a) van het sterrenbeeld Grote Hond zeggen
we a Canis Maioris of we schrijven a CMa want de officiële afkorting van
het sterrenbeeld Grote Hond is CMa.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn!
