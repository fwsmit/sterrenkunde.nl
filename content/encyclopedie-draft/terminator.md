# Terminator

\

Met terminator bedoelen we de grens tussen het verlichte en het
onverlichte halfrond van de maan of van een planeet.

Doordat het oppervlak van de maan bergachtig is, vertoont de terminator
daar een onregelmatig getand verloop. Binnen het onverlichte deel kunnen
zelfs nog afzonderlijke, nog door de zon beschenen pieken van bergen
voor komen. Mercurius en Venus, die eveneens
[schijngestalten](schijngestalten.html){.two} vertonen zoals we die van
de maan kennen, lijken bijna glad verlopende terminators te hebben. Dat
komt doordat we ze niet zo goed kunnen waar nemen. Ook Mars vertoont een
vrij gladde terminator. We weten tegenwoordig dat de oppervlakken van
Mercurius en Mars allerminst vlak zijn.
