+++
title = "Bedekkingsveranderlijken"
date = 2023-11-17T19:54:58+01:00
draft = false
+++

\

Deze groep [veranderlijke sterren](verander.html){.two} wordt
onderverdeeld in vier verschillende typen:

a\) Algolsterren;\
b) Bèta Lyrae-sterren;\
c) W Ursae Majoris-sterren;\
d) Röntgen-dubbelsterren.\

*Algolsterren* zijn genoemd naar de ster Algol in het sterrenbeeld
Perseus. Meer dan de helft van alle bedekkingsveranderlijke sterren zijn
Algol-sterren. Het zijn dubbelsterren, die bestaat uit een kleine
heldere ster, en een grote zwakkere. Net als Algol zelf. Beide sterren
zijn bolvormig. Gemiddeld hebben ze drie dagen nodig om één keer om
elkaar heen te draaien. Maar er zijn ook enkele sterren van dit type die
een veel langere omloopstijd hebben. De *periode* van Algol is 2,87
dagen.

Dat is bijna 70 uur. In die tijd wisselt de helderheid van
[magnitude](magnitud.html){.two} 2,3 tot 3,5. De lichtwisseling ontstaat
doordat de twee sterren elkaar telkens bedekken.

De grote helderheidsafname van Algol ontstaat als de heldere ster bedekt
wordt door de zwakke. We noemen dit het *primaire* (eerste) *minimum*.
Het *secundaire* (tweede) *minimum* is veel kleiner. Bij het secundaire
minimum wordt de zwakke ster door de heldere bedekt. De
helderheidsafname is nu gering. Bij Algol nog niet 0,1 magnitude. De
periode van dit soort bedekkingsveranderlijke sterren is de tijd van
primair minimum tot het eerstvolgende primaire minimum.

*Bèta Lyrae-sterren* zijn genoemd naar de ster Bèta (b) in het
sterrenbeeld Lier. Lyra is de Latijnse naam van dit sterrenbeeld.

Ook bij b Lyrae-sterren verandert de helderheid doordat de twee sterren
elkaar regelmatig bedekken. Maar hier zijn de twee afzonderlijke sterren
niet bolvormig. Ze zijn wat afgeplat. Dat komt door de sterke
aantrekkingskracht tussen de beide sterren. Hierdoor komen er ook
gasstromen tussen beide sterren voor. De sterren zijn ook niet even
groot. Ze staan erg dicht bij elkaar, zodat ze een korte omloopstijd
hebben. Gemiddeld 1« dag. De helderheids schommeling bedraagt niet meer
dan twee magnituden.

*W Ursae Majoris-sterren* zijn genoemd naar de ster W in het
sterrenbeeld Grote Beer. Ursa Major is de Latijnse naam van dit
sterrenbeeld. Bij W Ursae Majoris-sterren staan de afzonderlijke sterren
nóg dichter bij elkaar dan bij een Bèta Lyrae-ster. En net als bij b
Lyrae-sterren komen ook hier gasstromen tussen de twee sterren voor. Ook
zijn beide sterren afgeplat. Maar bij W Ursae Majoris-sterren zijn de
sterren even groot en even helder. De *amplitude* bedraagt slechts 0,8
magnituden. De amplitude is het verschil tussen grootste en kleinste
helderheid. Doordat de *komponenten* van een W Ursae Majorisster zo
dicht bij elkaar staan, draaien ze ook in zeer korte tijd om elkaar
heen. De omlooptijd is nooit langer dan één dag! Bij
bedekkingsveranderlijke sterren zijn de bedekkingen natuurlijk niet
altijd volledig. Er kunnen ook gedeelte lijke verduisteringen voor
komen. Dat is uit de lichtkromme af te leiden.

*Röntgen-dubbelsterren* vormen eigenlijk een aparte groep.

Het bijzondere van deze bedekkingsveranderlijken is, dat we er
*röntgenstraling* van ontvangen. Dat is erg krachtige straling.

De *hoofdster* van een röntgen-dubbelster is meestal een blauwe
*superreus*. Zo\'n ster is erg heet en bijzonder groot en zwaar. De
*begeleider* is bijna altijd een *neutronenster.* Die begeleider kunnen
we vanaf de aarde niet zien. Trouwens, eclips-dubbelsterren zien we geen
van alle gescheiden. Daar voor staan de komponenten te dicht bij elkaar.

Neutronensterren zijn ontzettend klein. De middellijn is ongeveer
twintig kilometer! Ja, dit lees je echt goed. Toch zijn ze vaak twee of
drie keer zo zwaar als onze zon! *Eén kubieke centimeter van zo\'n ster
zou op aarde meer wegen dan alle mensen bij elkaar!* Neutronensterren
hebben dan ook een zeer grote aantrekkingskracht. Vooral op kleine
afstanden.

De blauwe superreus kan de allerbuitenste lagen gas niet goed bij zich
houden. Dat gas verdwijnt voor een deel in de ruimte. Een ander deel
wordt naar de neutronenster toe getrokken. De snelheid van dit gas wordt
steeds groter door de grote aantrekkingskracht van de neutronenster. Ook
de temperatuur stijgt. Op het laatst is het gas zó heet, dat het
röntgenstraling gaat uitzenden.

Natuurlijk draaien ook bij een röntgen-dubbelster de twee sterren om
elkaar heen. Als de neutronenster achter de blauwe superreus verdwijnt,
kan de röntgenstraling ons niet bereiken. De blauwe superreus houdt deze
straling dan tegen.

Röntgenstraling kan vanaf het aardoppervlak niet worden waargenomen.
Deze straling wordt door de dampkring tegen gehouden. Er zijn wel
speciale kunstmanen in een baan om de aarde gebracht die röntgenstraling
kunnen waarnemen.
