# Meteoren

\

Misschien heb je wel eens een meteoor gezien. Je ziet dan een lichtflits
aan de hemel. Het is net alsof er een ster valt. Daarom worden meteoren
wel eens *vallende sterren* ge noemd. Maar dat is eigenlijk helemaal
verkeerd. Een meteoor heeft niets met een ster te maken. De sterren
staan zó ver weg, dat we ze nooit kunnen zien bewegen! Wat is nu
eigenlijk een meteoor? Vaak hoor je dat het een stukje gruis is, dat de
dampkring van de aarde binnendringt.

Dat gebeurt met een geweldige snelheid. Daardoor ontstaat een enorme
wrijving waardoor het deeltje verbrandt. Dit verbranden zien we dan als
een lichtflits aan de hemel. Dat klinkt erg eenvoudig. In werkelijkheid
is het echter wel een stuk ingewikkelder! Het is inderdaad zo dat het
stukje gruis dat in de dampkring terechtkomt door de wrijving bijna
altijd helemaal verbrandt.

Maar behalve het gruis zelf, zendt ook de lucht straling uit.

Het stukje gruis dat de aarde nadert heeft een grote hoeveel heid
energie. Dat komt door de grote snelheid van het deeltje in de ruimte.
Deze snelheid ligt tussen de 15 en 60 kilometer per seconde. Ofwel
tussen de 54.000 en meer dan 200.000 kilo meter per uur. De energie van
het deeltje noemen we daarom heel toepasselijk *bewegingsenergie*. Door
deze bewegings energie worden er elektronen van de
[atomen](atomen.html){.two} in de dampkring weggeslagen. We noemen dat
*ioniseren*. Alle stoffen en gassen die we kennen bestaan uit atomen.
Alles is uit atomen opge bouwd. Een atoom heeft een kern. Om die kern
draaien elektronen. Bij atomen kun je hier meer over lezen.

Ook de lucht in de dampkring bestaat uit atomen. Zuurstof atomen en
stikstofatomen komen het meest voor. De atomen in de dampkring worden nu
geïoniseerd door de bewegings energie van het gruis. Maar na zeer korte
tijd komen de losgelaten elektronen weer netjes terug bij de atomen. Bij
dat terugvallen ontstaat een beetje straling. Die straling noemen we
*recombinatiestraling*. Atomen en elektronen worden opnieuw met elkaar
samengevoegd: ze re-combineren. Een meteoor is dus niet alleen het
oplichten van het deeltje door de grote wrijving. De oorzaak ligt ook in
het terug vallen van de elektronen van de luchtdeeltjes.

Waar komt dit gruis nu vandaan? Wel, om de zon bewegen niet alleen
planeten, planetoïden en kometen, maar ook grote hoeveelheden gruis- en
stofdeeltjes. Het kan gebeuren, dat dit gruis op zijn weg door het
zonnestelsel de aarde tegen komt. Wanneer zo\'n deeltje nog buiten de
dampkring van de aarde is noemen we het een *meteoroïde*. Dat betekent
zoiets als «wat een meteoor kan veroorzaken». De lichtflits die we zien
als het deeltje de dampkring binnenkomt heet *meteoor*.

Is de meteoroïde zó groot, dat er nog een stukje op aarde neerkomt, dan
wordt dat restant een *meteoriet* genoemd. Een meteoriet is dus het
overblijfsel van een meteoroïde.

Iedere heldere nacht kun je wel enkele meteoren zien. Maar er zijn ook
nachten, dat er plotseling veel meer meteoren verschijnen. Soms zijn het
er zelfs zó veel, dat we van een *meteorenzwerm* of *meteorenregen*
kunnen spreken. Dan beweegt de aarde in haar baan om de zon door een
gebied waar zich heel veel van dat gruis bevindt. Dat gruis is afkomstig
van een komeet. Iedere keer dat een komeet de zon passeert verliest hij
een flinke hoeveelheid gruis. Dat gruis wordt over de baan van zo\'n
komeet verspreidt. Na een groot aantal omlopen is de hele baan van zo\'n
komeet gevuld met gruis.

Wanneer de aarde nu door de baan van de komeet beweegt, zal hij veel
meer gruis dan normaal tegenkomen. Hierdoor verschijnen er dan ook veel
meer meteoren dan normaal.

Als je naar een meteorenzwerm kijkt, lijkt het net alsof alle meteoren
uit één punt aan de hemel komen. Dat punt heet het *vluchtpunt* of
*radiant* van de zwerm. Een meteoren zwerm wordt genoemd naar het
sterrenbeeld waarin dit radiant staat tijdens het hoogtepunt van de
zwerm. Het wegvluchten van de meteoren uit het radiant is niets anders
dan gezichts bedrog. Hetzelfde gezichtsbedrog krijg je als je op een
spoorwegovergang gaat staan. Wel goed uitkijken hoor! Als je naar de
rails kijkt, lijkt het net alsof ze in de verte bij elkaar komen.

Bijna alle meteorenzwermen zijn meerdere nachten zichtbaar.

Hoe lang je een zwerm kunt zien hangt af van de breedte van de stof- en
gruiswolk. Want hoe breder de wolk is, hoe meer tijd de aarde nodig
heeft om er doorheen te komen. De *Perseïden* is een hele brede
meteorenzwerm. Omstreeks 20 juli verschijnen de eerste meteoren van deze
zwerm. Een maand later zijn pas de laatste meteoren te zien. In de loop
van die maand verandert de plaats van het radiant. Omstreeks 12
augustus, wanneer de meeste meteoren van deze zwerm te zien zijn, ligt
het radiant in het sterrenbeeld Perseus.

Vandaar ook de naam Perseïden.

Hieronder zie je een lijstje van de bekendste meteoren zwermen. In de
eerste kolom staat de naam van de zwerm.

Er naast staat het sterrenbeeld waarin het radiant ligt.

In de derde kolom staat de datum waarop de meeste meteoren van deze
zwerm zichtbaar zijn. We noemen dat het maximum.

De vierde kolom geeft aan hoeveel zichtbare meteoren er tijdens het
maximum onder gunstige waarnemingsomstandigheden verschijnen als het
radiant in het *zenit* zou staan. Het zenit is het punt recht boven je
hoofd. In werkelijkheid is het aantal meteoren dat je kunt zien veel
minder. Dat komt omdat het radiant bijna nooit in het zenit staat. Maar
zelfs al staat het radiant wel in het zenit, dan nog zie je maar 30% van
de meteoren die verschijnen. Je kunt namelijk maar een beperkt gebied
van de hemel tegelijk zien. Bovendien ontgaan je de meteoren van
[magnitude](magnitud.html){.two} vier of vijf omdat ze zo kort zichtbaar
zijn. In de laatste kolom van de lijst meteorenzwermen zie je de naam
van de komeet waar het gruis van afkomstig is.

    naam             radiant in   maximum  aantal  komeet
    Boötiden         Boötes        3 jan    300    ? 
    Lyriden          Lier         21 apr     40    1861 I 
    Eta-Aquariden    Waterman      5 mei     80    Halley 
    juni-Draconiden  Draak        28 jun     10    Pons-Winnecke 
    Perseïden        Perseus      12 aug    250    1862 III 
    okt.-Draconiden  Draak         9 okt    0-20   Giacobini-Zinner 
    Orioniden        Orion        22 okt     50    Halley 
    Tauriden         Stier        13 nov     25    Encke 
    Leoniden         Leeuw        16 nov     10    1866 I 
    Geminiden        Tweelingen   13 dec     60    ? 
    Ursiden          Kleine Beer  22 dec     20    Tuttle (?) 

In het verleden zijn er een paar fantastische meteorenregens
waargenomen. Een mooi voorbeeld is de meteorenregen op 12 november 1833.
Duizenden en nog eens duizenden meteoren werden toen in één uur
waargenomen. Sommige waarnemers zeiden zelfs dat het aantal meteoren
even groot was als het aantal sneeuwvlokken bij een sneeuwbui.
Waarschijnlijk is dat wat overdreven. Maar de meeste mensen schatten het
aantal meteoren toch op zo\'n twintig per seconde! De Leoniden zijn
ieder jaar zichtbaar. Maar meestal zijn maar een paar meteoren per uur
te zien. Toch is de Leoniden zwerm niet alleen in 1833 zo indrukwekkend
geweest. Ook in 1799 en 1866 hebben vele waarnemers een prachtige
sterren regen gezien. Om de 33 of 34 jaar was het aantal meteoren van
deze zwerm aanmerkelijk groter. Hoe kan dat nu? Het gruis waaruit de
Leonidenzwerm bestaat is waarschijn lijk afkomstig van de komeet 1866 I.
Toen deze komeet in 1866 ontdekte werd, was hij al veel van zijn massa
kwijt.

De Leoniden zijn namelijk al vanaf het jaar 902 waargenomen.

Het stof en gruis van de komeetstaart verspreidde zich lang zaam over de
baan van de komeet. Maar in één deel van de baan komt veel meer gruis
voor dan in andere delen. Iedere 33 of 34 jaar komt de aarde juist door
dat stuk heen. Er komen dan natuurlijk ook veel meer meteoroïden in de
dampkring van de aarde terecht.

Ook in 1966 is weer een spectaculaire sterrenregen waar genomen. Op 17
november van dat jaar zag men in Noord Amerika tijdens het maximum meer
dan tweeduizend meteoren per minuut. Helaas heeft men in Europa dit
verschijnsel niet kunnen waarnemen. Daar stond de zon toen al enkele
uren boven de horizon! De hoogte waarop de meeste meteoren oplichten en
weer uitdoven varieert van honderddertig tot tachtig kilometer.

Snelle meteoroïden beginnen een spoor te vormen op vrij grote hoogten.
Zij hebben wat eerder last van de wrijving dan langzamere meteoroïden.
Ook zijn snellere meestal al op een hoogte van honderd kilometer
opgebrand. Langzame meteoroïden dalen vaak tot veertig kilometer.

De deeltjes die de meteoren veroorzaken zijn uiterst klein.

De meeste deeltjes hebben een grootte tussen de 1 mm en 1 cm.
Waarschijnlijk wegen ze bij het binnen dringen van onze dampkring niet
meer dan 0,002 tot 2 gram! stukje gruis groter is dan normaal. Als zo\'n
meteoor helderder wordt dan de planeet Venus (ongeveer magnitude -4) dan
spreken we over een *vuurbol*. Een andere naam hiervoor is *bolide*.

Sinds een aantal jaren worden er ook meteoren waargenomen met behulp van
radar. Er wordt dan een signaal uitgezonden, dat weerkaatst wordt door
het spoor van geïoniseerde lucht.

Dus niet door het deeltje zelf! Het grote voordeel is dat er op deze
manier ook overdag meteoren kunnen worden waar genomen. Met behulp van
radar zijn zelfs een aantal nieuwe meteorenzwermen ontdekt die we \'s
nachts nooit kunnen waarnemen. Dat komt doordat het radiant in de buurt
van de zon staat. Na zonsondergang is ook het radiant onder de horizon
verdwenen. Daardoor kunnen er dan van de zwerm geen meteoren meer worden
waargenomen. Dergelijke zwermen noemen we *dagmeteorenzwermen*.

Natuurlijk behoren niet alle meteoren tot een bepaalde meteorenzwerm. Er
zijn meteoren die bij geen enkele zwerm horen. Ze worden *sporadische
meteoren* genoemd. Sporadische meteoren zijn waarschijnlijk niet
afkomstig van kometen.

We denken dat ze voor een deel zijn ontstaan bij botsingen tussen
[planeto‹den](planetoiden.html){.two}. Dat zijn grote en kleine brokken
steen (tot duizend kilometer groot), die in banen om de zon bewegen. Ze
komen voornamelijk tussen Mars en Jupiter voor.

Als een meteoroïde groot genoeg is, verbrandt die niet helemaal in de
dampkring. Het restant komt dan op aarde neer. Hele grote meteoroïden
kunnen een behoorlijke krater veroorzaken als ze op het aardoppervlak
inslaan. Een mooi voorbeeld is de beroemde *Arizonakrater* in de
Amerikaanse staat Arizona. Hij wordt ook wel de *Barringerkrater* of
*Canon Diablo* genoemd. Deze krater was de eerste op aarde waarvan men
vermoedde dat hij ontstaan is door een meteoriet. De middellijn bedraagt
ongeveer 1200 meter, de diepte 174 meter.

De randen steken 37 tot 50 meter boven de omgeving uit. Waar schijnlijk
is de krater zo\'n 50.000 jaar oud. Men weet niet precies hoe zwaar de
meteoriet geweest is. De schattingen lopen uiteen van 10.000 ton tot
maar liefst 5 miljoen ton! Er zijn wel grote en kleinere brokstukken van
de meteoriet gevonden. In totaal al meer dan 30 ton. Het zwaarste brok
weegt 639 kilogram. De kans is groot dat het grootste deel van de
meteoriet zich nog ergens diep in de grond bevindt.

Een andere grote inslag vond plaats in 1908 in Siberië. Deze inslag
staat bekend als de *Toengoeska-meteoriet*. Op 30 juni van dat jaar
drong in de vroege ochtenduren een grote meteoroïde onze dampkring
binnen. Hij explodeerde op een hoogte van ongeveer tien kilometer boven
het gebied van de Toengoeskarivier, zo\'n duizend kilometer noordelijk
van de Siberische stad Irkoetsk. Bij de explosie kwam net zo veel
energie vrij als bij de explosie van een krachtige water stofbom (tien
tot twintig miljoen ton TNT). De drukgolven waren overal op aarde
waarneembaar. Gelukkig vond deze inslag plaats in een onbewoond gebied.
In het plaatsje Vanovara, dat het dichtst bij de plaats van de inslag
lag, vlogen de hutten van de inwoners uit elkaar. Duizenden rendieren
werden het slachtoffer van de inslag. Pas 20 jaar later stuurde de
regering van de Sovjet-Unie een expeditie naar de plaats van de inslag.
Vreemd genoeg werden er geen inslagkraters of fragmenten van de
meteoriet gevonden. Wel waren tienduizenden bomen tot op 50 kilometer
van de inslag als luciferhoutjes afgeknapt. Het verwoeste gebied had een
oppervlakte van zo\'n tweeduizend vierkante kilometer.

Om die reden werden ook meer uitheemse verklaringen geopperd, zoals een
object van anti-materie of een buitenaards ruimte schip. Meer serieus
was de theorie van de kern van een komeet. Zo\'n komeetkern is, in
tegenstelling tot een meteoriet, erg broos en zou geheel kunnen
verdampen. De Tsjechische astronoom Kres k opperde zelfs - op grond van
de vermoedelijke richting van de binnendringer - dat het een stuk van de
komeet Encke was geweest.

De komeet-theorie bleek populair, maar langzamerhand werd duidelijk dat
een komeet zó broos is dat hij al veel hoger in de dampkring moest zijn
geëxplodeerd, waardoor de schade op de grond veel geringer zou zijn
geweest.

Nieuw onderzoek lijkt nu toch weer op de explosie van een grote
meteoriet of kleine planetoïde te wijzen. De Russische astronoom Viktor
Svetsov heeft berekend dat de aerodynamische krachten op z\'n compact
object zó groot kunnen worden, dat het vrijwel geheel versplintert. Dat
proces zou op een hoogte van 25 kilometer kunnen zijn begonnen en bij
ruim 5 kilometer hoogte kunnen zijn voltooid. De hierbij gevormde
fragmenten zouden kleiner zijn geweest dan één ... drie centi meter. Dat
is klein genoeg om ze in de enorme hitte van de vuurbal via ablatie
(«slijtage») te doen overgaan in een soort gloeiendhete nevel. Deze
«verneveling» zou er de oorzaak van zijn dat - voor zover nu bekend -
geen enkel fragment de aarde heeft bereikt. Eén probleem is echter nog
steeds dat er op aarde geen sporen van iridium uit die tijd zijn
gevonden, bijvoorbeeld in boorkernen in het ijs van Groenland en
Antartica. Als de nevel van een planetoïde zich gelijkmatig over het
noordelijk halfrond had verspreid, zou men uiteindelijk in het ijs van
dat jaar een irridium concentratie mogen verwachten die tien tot honderd
maal zo groot is als die van de natuurlijke achtergrond. Het ontbreken
van iridium kan alleen worden verklaard als het binnengedrongen object
een achondriet (dat is een vrij zeld zaam voorkomende steenmeteoriet) is
geweest, of als de nevel Groenland en Antarctica niet heeft bereikt. De
nevel zou dan de ruimte in moeten zijn geslingerd, of in slechts een
beperkt gebied zijn neergedaald. Het raadsel van de Toengoeska-meteoriet
is nog steeds niet echt opgelost.\
De grootste enkelvoudige meteoriet die ooit op aarde is aangetroffen,
ligt op het terrein van de *Hoba West*-boerderij in Namibië. De zestig
ton zware ijzermeteoriet ligt nog steeds in de bodem: hij is gewoon veel
te zwaar om te verplaatsen. Wel heeft men de grond er omheen deels weg
gegraven. De grootste meteoriet in een museum, is de 34 ton zware
Ahnighito-meteoriet in het American Museum of National History in New
York. Deze meteoriet is samen met twee kleinere exemplaren in 1897 in
Cape York, in het westen van Groenland, gevonden. Alle meteorieten
zwaarder dan tien ton zijn ijzermeteorieten: grote steenmeteorieten
vallen bij intrede van de atmosfeer uiteen of verpulveren bij hun
inslag.

Alhoewel er dagelijks vele meteorieten op aarde terecht komen, gebeurt
het heel zelden dat men ook de val van een meteoriet waarneemt. In ons
land heeft men tot nu toe slechts vijf keer een meteoriet zien
neerkomen. De eerste was op 6 augustus 1650 in Dordrecht. Over de steen
zelf is niets bekend. Die is helaas in de loop der eeuwen verloren
gegaan. De tweede meteoriet kwam op 12 juni 1840 nabij Uden neer. Boeren
in de buurt van het Brabantse Volken namen toen een licht- en rookspoor
waar en vonden de 600 gram zware meteoriet op een landweggetje. Drie
jaar later, op 2 juni 1843, sloeg in het 5 kilometer ten noordoosten van
Utrecht gelegen Blauwkapel opnieuw een meteoriet in. Dit keer waren het
twee brokstukken die op enkele kilometers afstand van elkaar neerkwamen.
De grootste had een gewicht van meer dan 7 kilogram. De kleinste woog
2,7 kilogram. Pas op 28 augustus 1925 kwam de vierde meteoriet neer. Dit
gebeurde bij het plaatsje Ellemeet op Schouwen-Duiveland.

De laatste meteoriet die op Nederlandse bodem terecht kwam viel op 7
april 1990. Toen boorde zich in het Twentse grens plaatsje Glanerbrug
een meteoriet dwars door het dak van een huis. Aan deze gebeurtenis ging
een spectaculaire vuurbol vooraf. Deze vuurbol is door vele mensen
waargenomen. Zowel in Nederland als daar buiten. De totale massa van de
meteoriet weegt 500 gram. Het grootste fragment meet 7 x 5 cm en weegt
135 gram.

De sterrenkundigen verdelen de meteorieten in twee hoofd groepen. Dat
zijn *steenmeteorieten* en *ijzermeteorieten*. Steen meteorieten komen
verreweg het meest voor. Op de volgende bladzijde vind je een overzicht
van de samenstelling van beide groepen: Natuurlijk is de samenstelling
van de ene steenmeteoriet niet precies gelijk aan die van de andere. Het
lijstje hierboven geeft de gemiddelde samenstelling aan. In de
steenmeteorieten komen ook nog hele kleine hoeveelheden voor van andere
elementen: natrium, chroom, kalium, koolstof, kobalt, fosfor en titaan.
Bij elkaar vormen deze stoffen slechts 3% van de massa van de meteoriet.
In ijzermeteorieten komen we ook nog wat kobalt, fosfor en koolstof
tegen: ongeveer 1%. Zwavel en koper komen in ijzermeteorieten in nóg
kleinere hoeveelheden voor.
