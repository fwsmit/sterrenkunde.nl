# Venus

\

  -----------------------------------------------------------------------
  ![De planeet Venus](plaatjes/venus.jpg){vspace="0" hspace="0"}\
  **De planeet Venus**

  -----------------------------------------------------------------------

De planeet Venus bevindt zich tussen de baan van Mercurius en de aarde.
Doordat de planeet veel verder van de zon staat dan Mercurius, kun je
Venus vaak goed zien. De grootste schijnbare afstand tot de zon bedraagt
ongeveer 47 graden.

Wanneer de planeet zich vrij ver ten westen van de zon be vindt (
*westelijke elongatie*\'s ochtends vóór zonsopkomst waarnemen. We
zeggen: Venus is zon, dan zal ze \'s avonds zichtbaar zijn. Venus is dan
*avondster.* De afstand van Venus tot de aarde is heel verschillend. Dat
komt doordat beide planeten om de zon heen draaien. Venus zelf bevindt
zich gemiddeld op een afstand van ruim 108 miljoen kilometer van de zon.
Voor de aarde is dat al 150 miljoen kilometer. Wanneer de zon, Venus en
de aarde op één lijn staan, is de afstand aarde - Venus het kleinst.

Deze afstand bedraagt dan slechts 42 miljoen kilometer.

Toch kunnen we Venus dan niet aan de hemel zien staan. De planeet staat
immers in dezelfde richting als de zon. Deze positie noemen we
*conjuctie* als de planeet achter de zon staat. Natuurlijk vanaf de
aarde gezien. De afstand Venus - Aarde is dan het grootst. Namelijk
ongeveer 258 miljoen kilometer. Ook nu is Venus vanaf de aarde niet te
zien. De planeet bevindt zich ook nu in dezelfde richting aan de hemel
als de zon.

Doordat de afstand tot Venus flink kan verschillen, ver schilt ook de
schijnbare grootte van de planeet voortdurend.

De helderheid van de planeet vertoont echter minder grote verschillen.
Dat lijkt misschien wat vreemd. Maar als Venus dicht bij de aarde staat,
is het op het grootste deel van de planeet dat naar de aarde is
toegekeerd nacht. Slechts een klein gedeelte wordt door de zon verlicht.
We zien Venus door een kijker dan ook als een smalle sikkel. Wanneer de
planeet bijna achter de zon staat wordt de planeet vanaf de aarde gezien
bijna helemaal door de zon verlicht. Wel is de afstand tot de aarde nu
erg groot en daardoor de schijnbare middellijn klein.

Tot zo\'n vijftig jaar geleden dachten de sterrenkundigen dat de planeet
Venus als een tweeling op de aarde leek.

  -----------------------------------------------------------------------
  ![Doorsnede van Venus](plaatjes/venus_doorsnede.jpg){vspace="0"
  hspace="0"}\
  **Doorsnede van de Venus**

  -----------------------------------------------------------------------

Grootte, massa en gemiddelde dichtheid van de planeet zijn ongeveer
hetzelfde als van de aarde. Natuurlijk wist men wel dat het op Venus
warmer moest zijn. Venus staat immers veel dichter bij de zon dan de
aarde.

Indertijd wist men al dat de atmosfeer van Venus veel kool zuur bevatte.
Men vermoedde dat er ook stikstof, waterdamp waterdamp en misschien ook
wel zuurstof zou voorkomen.

veronderstelde men dat ze uit fijne waterdruppeltjes bestonden.

Bovendien meenden de sterrenkundigen uit de vage details in de atmosfeer
af te kunnen leiden dat de planeet net als de aarde in ongeveer 24 uur
om zijn as draaide. Je begrijpt dat al deze gegevens er toe leidden dat
men dacht dat Venus een grote overeenkomst met de aarde zou vertonen.

Daar Venus is omgeven door een zeer dichte atmosfeer is het erg moeilijk
de tijd te bepalen die de planeet nodig heeft om éénmaal rond zijn as te
draaien. In 1897 beweerde de bekende sterrenkundige *Barnard* dat geen
enkel hemellichaam zoveel problemen en twijfels opwierp bij de bepaling
van de rotatietijd dan de planeet Venus. Die rotatietijd was inder daad
eeuwenlang onzeker. Alle metingen bleven zonder succes omdat de
benodigde nauwkeurigheid niet haalbaar was.

Omstreeks 1962 kreeg men voor het eerst een vermoeden dat de planeet
veel langzamer rond zijn as draaide als de aarde. Dat gebeurde door
metingen met behulp van radar. Radargolven gaan door de wolken heen en
bereiken het planeetoppervlak zelf.

Bovendien werd met deze metingen vastgesteld dat de beweging Venus om
zijn as *retrograad* is. Daarmee bedoelen we dat Venus tegen de wijzers
van de klok in om zijn as draait.

Dankzij de ruimtevaart zijn we veel over de dampkring en het oppervlak
van Venus te weten gekomen. De eerste succes volle Venussonde was de
*Mariner 2*, die in 1962 de planeet op 35.000 km passeerde. Dit
ruimtevoertuig toonde aan dat Venus 243 dagen nodig heeft om éénmaal om
zijn as te draaien. Retrograad, dus tegen de wijzers van de klok in.

De zeer succesvolle *Mariner 10*, gelanceerd op 3 november 1973 leverde
voor het eerst zeer gedetailleerde foto\'s van de wolkenpatronen hoog in
de dampkring op. Het ruimte voertuig passeerde Venus op 5 februari 1974
op nauwelijks 5760 km afstand. Eerder werd reeds ontdekt dat de
dampkring van de planeet in vier dagen tijd roteert. Dus veel sneller
dan het oppervlak van de planeet.

Rusland (de toenmalige USSR) heeft een aantal keren gepro beerd een
capsule op Venus te laten landen, en met succes.

Nadat de *Venera-3* op 1 maart 1966 een harde landing had ge maakt, vond
op 18 oktober 1967 met de *Venera-4* de eerste zachte landing plaats. In
de barre omstandigheden op het planeetoppervlak hielden die sondes het
maar heel kort uit en er werd betrekkelijk weinig informatie verkregen.
Een groot succes werd in oktober 1975 behaald, toen de *Venera 9* en
*10* de eerste foto\'s van het oppervlak overseinden.

Daarop zijn talloze stenen te zien.

Belangrijke metingen zijn ook gedaan met de Amerikaanse ruimtevoertuigen
*Pioneer Venus 1* en *2*, die begin december 1978 bij de planeet
aankwamen. Eén van de sondes werd in een baan om Venus gebracht. De
andere bestond uit vier afzonderlijke capsules die de dampkring
binnendrongen en veel informatie naar de aarde seinden. De afdaling naar
de bodem duurde 1« uur. Na de landing bleef één sonde tegen de
verwachting in nog meer dan een uur gegevens naar de aarde seinen.
Daaruit bleek dat bij het neerkomen een grote stofwolk werd gevormd die
vier minuten bleef hangen. Het moest dus zo goed als windstil zijn. De
gemeten temperatuur bedroeg 482°C. Dat de temperatuur aan het oppervlak
van de planeet erg hoog moest zijn wisten de sterrenkundigen al. Dat
komt door het zogenaamde *broeikaseffect*. De zonnewarmte valt door het
wolkendek op de planeet. Maar de warmte wordt door datzelfde wolkendek
tegengehouden. Hetzelfde gebeurt in een broeikas. De zonnewarmte komt
door het glas naar binnen. Eenmaal binnen zorgt het glas er voor dat de
warmte niet meer kan ontsnappen. Op een warme zwoele zomer dag hebben we
eigenlijk hetzelfde, alleen in veel mindere mate. De bewolking houdt dan
de warmte vast. In plaats van broeikaseffect gebruiken de
sterrenkundigen ook wel de naam *atmosferisch effect*. Deze benaming is
eigenlijk veel beter.

Tijdens de afdaling van de Pioneer-sondes naar het Venus oppervlak zijn
veel metingen verricht. Het eerste teken van de atmosfeer werd op een
hoogte van 250 km aangetroffen.

Op een hoogte van zo\'n 70 km blijkt een dichte «mist» van zwavel te
hangen. De temperatuur is daar ongeveer 2°C. Deze mistlaag is één van de
lagen die veel zonlicht weerkaatsen en ervoor zorgen dat Venus zo helder
is. Iets lager, op zo\'n 60 km hoogte, hangt een dichtere mistlaag. Deze
bestaat uit zwavelzuur en zwaveldeeltjes. De temperatuur is er rond de
40°C. Na een wat dunnere laag volgt dan de dichtste laag tot dan toe.
Daarin komen ook wolken voor. Deze wolken bevatten veel meer zwavel. De
temperaturen zijn er ongeveer 80°C en de druk is er één atmosfeer. Dat
komt overeen met de aardse druk op zeeniveau. Op een hoogte van 30 km
boven het Venus oppervlak is de dampkring behoorlijk opgeklaard.
Waarschijn lijk is het zicht er ook redelijk goed. Op het oppervlak
tenslotte liggen de temperaturen rond de 480°C en bedraagt de druk 90
tot 100 atmosfeer! In de tweede helft van december 1978 landden twee
Russische sondes op Venus, de *Venera 12* op 21 december en de *Venera
11* op 25 december. Ze werkten na de landing nog een tijdje (de één 1
uur en 50 minuten, de ander 35 minuten). Ze leverden geen foto\'s, maar
deden wel de interessante ontdekking van onweer. Een ontlading vlak bij
één van de sondes zorgde voor trillingen die een kwartier duurden. In
1981 zijn een aantal resultaten bekend gemaakt die door deze Venera\'s
zijn uitgevoerd. Zo bleek dat het beneden een hoogte van tien kilometer
zo goed als windstil is. Er komen zelden windsnel heden voor van meer
dan 1 meter per seconde.

In de laag daarboven, van 10 tot 20 kilometer hoogte, neemt de
windsnelheid toe tot ongeveer 40 meter per seconde.

Vervolgens is er een laag tot 40 km hoogte waar de snel heid constant 40
m/sec bedraagt. In de laag van 40 tot 45 km boven het planeetoppervlak
neemt de snelheid opnieuw sterk toe: van 40 tot 100 meter/sec. Boven een
hoogte van 45 km is de windsnelheid vrijwel constant 100 meter/sec.

In alle gevallen heeft de wind dezelfde richting als de rotatie van
Venus. Dus van oost naar west. Vreemd is ook dat deze windsnelheden
onwaarschijnlijk constant zijn. De grootste wisselingen zijn slechts 1 a
2 meter per seconde.

Wat een verschil met de wind hier op aarde waar het op dezelfde plaats
soms stormt en het dan weer windstil is.

De atmosfeer van Venus bestaat vrijwel geheel uit koolzuur (namelijk
voor 97%). Er komt ook een beetje stikstof (1 tot 3%) voor en wat
waterdamp. Enkele andere gassen komen in nóg kleinere hoeveelheden voor.

Het heeft lang geduurd voordat men iets wist over de samen stelling van
de wolken. De gele kleur van de wolkenlagen wees er op dat ze onmogelijk
uit waterdruppeltjes konden bestaan. Waarschijnlijk bestaan ze uit
waterdruppeltjes vermengd met erg veel zwavelzuur. De gele kleur wordt
dan veroorzaakt door verontreinigingen. Deze bestaan waarschijn lijk ook
weer uit verbindingen van zwavel.

We hebben al verteld dat er op Venus onweer voorkomt. Zowel de
Amerikaanse *Pioneer Venus* als de Russische *Venera\'s 11* en *12*
ontdekten sterke bliksemontladingen. Er zijn op Venus voortdurend
onweersbuien werkzaam. De beide Venera\'s vonden tijdens hun afdaling
elektrische ontladingen in de wolken lagen tussen 50 en 70 km hoogte.

Ondanks alle gegevens die zijn verkregen is het erg moeilijk ons voor te
stellen hoe het er op Venus uitziet. In ieder geval heel anders dan bij
ons. Misschien is er maar drie kilometer zicht en het licht kan somber
en roodachtig zijn door stof in de dampkring. In ieder geval is de hemel
altijd zwaar bewolkt en is totaal niet te zien waar de zon staat. De
sterren zullen nooit zichtbaar zijn.

Het oppervlak is waarschijnlijk bezaaid met stenen. Zwavel zuurdruppels
in de wolken zorgen er voor dat het oppervlak snel verweert.

Met behulp van radarecho\'s is al sinds 1964 geprobeerd de planeet in
kaart te brengen. De eerste radarkaarten van Venus zijn in 1968
gepubliceerd. Het Amerikaanse ruimte voertuig *Pioneer Venus 1* had ook
radar-apparatuur aan boord.

Dit ruimtevoertuig, dat in een baan om Venus is gebracht, heeft veel
radarmetingen van Venus verricht.

Het oppervlak van Venus is erg ruw. Het interessantste is een kloofdal
met een lengte van ongeveer 1500 kilometer, een breedte van 150
kilometer en een diepte van soms wel 2 kilometer. Met de radar zijn ook
veel kraters ontdekt met een middellijn van dertig tot enkele honderden
kilometers.

Ook is een groot vulkanisch gebied ontdekt met een middel lijn van 400
km en een hoogte van tenminste één km. Op zijn top lijkt een krater te
liggen met een doorsnede van 80 km.

Het grootste hoogland op Venus wordt *Aphrodite Terra* genoemd.

Zuidoostelijk ervan liggen steile kloven en diepe dalen over vele
honderden kilometers. Een ander hoogland is *Ishar Terra*, dat zeer ver
naar het noorden ligt en ongeveer zo groot is als ons werelddeel Europa.

Alles bij elkaar is Venus een zeer onherbergzame wereld die totaal niet
lijkt op de ideeën die men vroeger over deze planeet had.

We willen dit verhaal over Venus afsluiten met de opmerking dat Venus in
zijn baan rond de zon ook precies tussen de zon en de aarde kan staan.
Staan de drie hemellichamen precies op één lijn dan zien we vanaf de
aarde Venus over de zonneschijf trekken. Dit verschijnsel noemen we een
*Venusovergang*. Het is een uiterst zeldzaam verschijnsel.

Dat blijkt wel uit het lijstje hieronder waarin je alle Venusovergangen
tussen de jaren 1600 en 2200 ziet:

    6 december 1631            6 december 1882
    4 december 1639            8 juni     2004
    6 juni     1761            6 juni     2012
    3 juni     1769           11 december 2117
    9 december 1874            8 december 2125

Hieronder vind je een aantal numerieke gegevens over de planeet Venus.
Tenslotte zetten we nog eens op een rijtje welke ruimtevoertuigen Venus
bezocht hebben.

\
gemiddelde afstand tot de zon: 0,7233 AE (108,209 milj. km)\
kleinste afstand tot de zon: 0,7184 AE (107,486 milj. km)\
grootste afstand tot de zon: 0,7282 AE (108,907 milj. km)\
siderische omlooptijd: 0,6152104 jaar\
synodische periode: 583,921 dagen\
baansnelheid: 35,021 km/sec\
equatoriale middellijn: 12.102,8 km\
afplatting: 0\
siderische rotatieduur: 243 dg 00 uur 26 min en 38 sec\
massa: 0,8149981 (aarde = 1)\
gemiddelde dichtheid: 5,245 gram per kubieke cm\
zwaartekracht aan het oppervlak: 0,90695 (aarde = 1)\
gemiddelde temperatuur: 729 K (456°C)\
albedo: 76%\
absolute magnitude -4,29\
\
De *siderische omlooptijd* is de tijd waarin de planeet de gehele
[dierenriem](dierenri.html){.two} doorloopt en op dezelfde plaats
terugkomt ten opzichte van dezelfde ster, gezien vanaf de zon.

De *synodische periode* is de tijdsduur die een planeet nodig heeft om,
gezien vanaf de aarde, weer dezelfde positie ten opzichte van de zon in
te nemen.

De *siderische rotatieduur* van de planeet is de tijd waarin de planeet
éénmaal om haar as draait ten opzichte van de sterren.

De *abslute magnitude* van een planeet is de helderheid van de planeet
als zij op één [astronomische eenheid](astronom.html){.two} (AE) van de
zon en tegelijk op één astronomische eenheid van de waarnemer staat.

Aankomst Toestel Bijzonderheid

19 mei 1961

Venera 1

passage op 100.000 km; contact werd verbroken op 7 miljoen km van de
aarde

14 dec 1962

Mariner 2

passage op 35.000 km; gegevens doorgeseind

27 feb 1966

Venera 2

passage op 24.000 km afstand; daarna in baan om zon; geen gegevens over
Venus doorgeseind

1 mrt 1966

Venera 3

eerste (harde) landing op Venus; geen gegevens doorgeseind

18 okt 1967

Venera 4

gegevens doorgeseind tijdens 94 min. durende afdaling in de atmosfeer

19 okt 1967

Mariner 5

passage op 3990 km afstand; gegevens doorgeseind

16 mei 1969

Venera 5

afdaling in de dampkring; gegevens doorgeseind

17 mei 1969

Venera 6

afdaling in de dampkring; gegevens doorgeseind; zachte landing mislukt

15 dec 1970

Venera 7

zachte landing; 23 min. lang gegevens doorgeseind vanaf het
Venusoppervlak

22 jul 1972

Venera 8

zachte landing; 50 min. lang gegevens doorgeseind vanaf het
Venusoppervlak

5 feb 1974

Mariner 10

passage op 5760 km afstand tijdens vlucht naar Mercurius; foto\'s van
bovenste wolkenlagen en andere ge ONTBREKENDE TEKST

22 okt 1975

Venera 9

zachte landing; 53 min. lang gegevens doorgeseind vanaf het oppervlak;
eerste tv-beelden

25 okt 1975

Venera 10

zachte landing; 65 min. lang gegevens doorgeseind vanaf het oppervlak;
tevens één foto

4 dec 1978

Pioneer Venus 1

in baan rond Venus met laagste punt op 145 km hoogte; veel waardevolle
gegevens

9 dec 1978

Pioneer Venus 2

meervoudige sonde met 4 landingen op Venus; veel waardevolle gegevens

21 dec 1978

Venera 12

zachte landing; werkte nog 110 min vanaf Venus-oppervlak

25 dec 1978

Venera 11

zachte landing; werkte nog 95 min vanaf Venus-oppervlak

1 mrt 1982

Venera 13

zachte landing; gegevens over atmosfeer en oppervlak (127 min); één foto

5 mrt 1982

Venera 14

zachte landing; gegevens over atmosfeer en oppervlak (57 min); enkele
kleurenfoto\'s

10 okt 1983 Venera 15

in baan om Venus; radarbeelden van het oppervlak van Venus

14 okt 1983 Venera 16

in baan om Venus; radarbeelden van het oppervlak van Venus

11 jun 1985 Vega 1

op weg naar komeet Halley

15 jun 1985 Vega 2

op weg naar komeet Halley

10 aug 1990 Magellan

bracht planeet met radar in kaart
