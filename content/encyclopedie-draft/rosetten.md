+++
title = "Rosettenevel"
date = 2023-11-17T19:54:58+01:00
draft = false
+++

\

De Rosettenevel is een heldere [diffuse nevel](diffuse.html){.two} in
het sterrenbeeld Eenhoorn. Hij wordt ook wel aangeduid als NGC 2237. Dat
betekent dat het nevel 2237 is in de beroemde *N*ew *G*eneral
*C*atalogue.

De schijnbare middellijn van de Rosettenevel is zo\'n 80
[boogminuten](hoeken.html){.two}. De afstand wordt geschat op 1600
[lichtjaar](lichtjaa.html){.two}.

Dat betekent dat de werkelijke middellijn ongeveer 55 lichtjaar moet
bedragen. Opvallend is de grote dichtheid van de nevel. De massa
bedraagt meer dan 10.000 keer de massa van de zon.

De Rosettenevel ligt rond de [open sterrenhoop](sterrenh.html){.two} NGC
2244. Deze sterrenhoop bestaat uit een groepje zeer jonge sterren. De
schijnbare middellijn van deze sterrenhoop bedraagt 40 boog minuten.
Vijf sterren ervan hebben [spectraaltype](spectraa.html){.two} O en 16
spectraaltype B. Dat zijn allemaal sterren met een hele hoge
oppervlakte-temperatuur. Verder telt de groep nog een aantal minder hete
sterren.

Het helderste lid van de sterrenhoop is de ster 12 Mono cerotis. Het is
een gele *superreus* van spectraaltype K0.

Deze superreus heeft een lichtkracht die maar liefst 2500 keer groter is
dan de lichtkracht van de zon. Dat is abnor maal veel voor een superreus
van dit spectraaltype. Sommige sterrenkundigen denken dan ook dat deze
ster niet tot de sterrenhoop behoort, maar veel meer op de voorgrond
staat.

In dat geval is de lichtkracht ook veel kleiner. Maar de meeste
sterrenkundigen nemen toch aan dat 12 Mon wel degelijk deel uitmaakt van
NGC 2244.

In de Rosette nevel zijn een aantal *globulen* ontdekt.

Globulen zijn kleine bolvormige wolken van gas en stof die aan het
inkrimpen zijn. Ze hebben doorsneden van 7.000 tot 10.000 *astronomische
eenheden*. EÃ©n astronomische eenheid komt overeen met de gemiddelde
afstand van de aarde tot de zon: ongeveer 150 miljoen kilometer. We
weten dat uit deze globulen nieuwe sterren ontstaan.

Wil je meer algemene informatie over nevels, kijk dan bij het trefwoord
[nevels](nevels.html){.two}.
