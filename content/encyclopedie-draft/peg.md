+++
title = "Pegasus"
date = 2023-11-17T19:54:58+01:00
draft = false
+++

\

In de herfst kun je het sterrenbeeld Pegasus hoog in het zuiden aan de
hemel vinden. Juist omdat het in de herfst hoog in het zuiden staat en
de belangrijkste sterren een mooi vierkant vormen, wordt dit
sterrenbeeld wel het *herfstvierkant* genoemd. Het herfstvierkant is
gemakkelijk te herkennen, omdat er in dat vierkant geen andere heldere
sterren meer staan. Pegasus staat rechts van Andromeda, vlak onder de
[melkweg](melkweg.html){.two}.

Hoe Pegasus «geboren» werd, kun je lezen in de beschrijving van Perseus.
Pegasus nam vaak dichters mee op zijn rug, en bracht ze dan naar de berg
Helicon, waar het met zijn hoef op de grond stampte. Dan kwam uit de
grond een bron tevoor schijn. De dichters dronken daarvan en konden dan
ineens hele mooie gedichten maken.

Hieronder vind je nog wat gegevens over de helderste sterren van het
sterrenbeeld Pegasus. In de eerste kolom vind je de Griekse
letteraanduiding. Daarachter de naam, de afstand in
[lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en tenslotte de [absolute
magnitude](absolute.html){.two}.

alfa Peg Markab 102 lj B9 2,57 0,1 beta Peg Scheat 172 lj gM2 2,61 -0,1
gamma Peg Algenib 470 lj B2 2,87 -2,8 epsilon Peg Enif 820 lj cK2 2,54
-5,0 zeta Peg Homan 180 lj B8 3,61 -0,1 eta Peg Matar 230 lj gG2 3,10
-1,2\
De kleine letter g voor het spectraaltype wil zeggen dat het om een
reuzenster gaat (giant is het Engelse woord voor reus). De kleine letter
c geeft aan dat het een heldere superreus betreft.

De Latijnse naam van het sterrenbeeld Pegasus is gelijk aan de
Nederlandse naam. Bij gebruik van de tweede naamval (genitief) wordt dit
Pegasi. Als we het hebben over de ster alfa (a) van het sterrenbeeld
Pegasus zeggen we a Pegasi of we schrijven a Peg want de officiële
afkorting van het sterrenbeeld Pegasus is Peg.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
