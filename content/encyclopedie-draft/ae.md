+++
title = "A.E."
date = 2023-11-17T19:54:58+01:00
draft = false
+++

-------------------------------------------------------------------------

Afkorting van *astronomische eenheid*. De astronomische eenheid is een
afstandsmaat die vooral gebruikt wordt om afstanden binnen het
zonnestelsel aan te geven. Afgesproken is dat de gemiddelde afstand van de
aarde -  de zon precies één astronomische eenheid bedraagt. Deze afstand is
tegenwoordig heel nauwkeurig bekend en bedraagt 149.597.870,69
kilometer.

Meestal ronden we dit af tot 150 miljoen kilometer.

Voor afstanden tot de sterren is de astronomische eenheid niet
bruikbaar. Daarvoor gebruiken we een veel grotere afstandsmaat. Dat is
het *lichtjaar*.

Eén lichtjaar is de afstand die het licht in één jaar aflegt. De
snelheid van het licht bedraagt maar liefst 300.000 km/sec. Je kunt nu
zelf uitrekenen hoeveel kilometer een lichtjaar is. Als het licht in één
seconde 300.000 km aflegt, is dit in één minuut 60 x 300.000 km =
18.000.000 oftewel 18 miljoen km, en in één uur 60 x 18 miljoen is 1080
miljoen km, ofwel 1,08 miljard km! In één dag legt het licht dus 24 x
1,08 miljard = 25,92 miljard km af! Aangezien er gemiddeld in één jaar
365,25 dagen zitten legt het licht in één jaar dus 9467,28 miljard km
af. Dat is dus bijna 9,5 biljoen kilometer! Erg veel, vind je niet? Als
een raket zó hard zou gaan, zou hij in één jaar 250 miljoen keer om de
aarde kunnen vliegen. Of 13 miljoen keer heen en terug naar de maan. Of
nog haast 1000 keer heen en terug naar Pluto! De dichtstbijzijnde ster
staat op een afstand van meer dan vier lichtjaar. Het licht heeft dus
meer dan vier jaar nodig om van die ster naar de aarde te komen! In de
sterrenkunde wordt vaak nóg een andere afstandsmaat gebruikt voor
afstanden tussen de sterren. Dat is de *parsec* Eén parsec (vaak
afgekort als *pc*) is gelijk aan 3,26 lichtjaar.

Zo kennen we ook nog de *kiloparsec*. Het voorvoegsel kilo betekent
duizend. Eén kilometer is duizend meter. Zo is een kiloparsec gelijk aan
1000 parsec (dus aan 3260 lichtjaar).

Tenslotte kennen we nog de *megaparsec*. Het voorvoegsel mega betekent
miljoen. Eén megaparsec is dus gelijk aan één miljoen parsec! Dat is
3.260.000 lichtjaar! Afstanden tot andere
[sterrenstelsels](/encyclopedie-draft/sterrenstelsel) worden soms in megaparsecs
opgegeven. Een kilo pag. 2/3 Druk op een toets voor meer informatie m =
menu parsec wordt vaak afgekort tot *kpc* en een megaparsec tot *Mpc*.

Bij de trefwoorden [parallax](/encyclopedie-draft/parallax) en
[afstandsmaat](/encyclopedie-draft/afstandsmaat) kun je nog meer informatie over de
parsec lezen!

--------------------------------------------------------------------------------
