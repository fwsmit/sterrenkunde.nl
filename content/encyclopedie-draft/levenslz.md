+++
title = "De levensloop van de zon"
date = 2023-11-17T19:54:58+01:00
draft = false
+++

---
*Sterevolutie* beschrijft de levensloop van sterren. Sterren schijnen
het eeuwige leven te hebben. In de loop van een mensenleven lijkt de
sterrenhemel immers niet te veranderen.

Maar alle sterren die je 's nachts aan de hemel ziet, zijn ooit een
keer geboren. En ze zullen ook allemaal een keer sterven. Sterren leven
dus toch niet eeuwig! Geboren worden en doodgaan zijn wat vreemde
woorden om bij sterren te gebruiken. Toch zul je ze nog wel eens
tegenkomen.

Het heeft heel lang geduurd voordat de sterrenkundigen enig idee kregen
over de levensloop van sterren. In dit verhaal gaan we niet uitleggen
hoe ze dat allemaal hebben ontdekt.

We vertellen wel wat we tegenwoordig weten over de ster evolutie.
Natuurlijk beginnen we bij de geboorte van de sterren.

Sterren worden vaak in groepjes geboren. Dat gaat niet zó maar. Sterren
zijn grote bollen van gloeiend gas. Dat gas moet ergens vandaan komen.
Wel, in het heelal is ontzettend veel gas aanwezig. Een mooi voorbeeld
is de [Orionnevel](/encyclopedie/orionnevel). Maar er zijn duizenden
nevels. Meestal niet zo mooi als de Orion nevel, maar toch bestaan ze
uit grote hoeveelheden gas. Vaak zit er ook stof tussen het gas. Zo\'n
gas- en stofwolk is heel ijl. Alle deeltjes zitten ver bij elkaar
vandaan. In een ster zitten de deeltjes veel dichter op elkaar gepakt.
Toch kunnen er uit die ijle wolken sterren ontstaan. Hoe dat gebeurt is
nog steeds niet precies bekend. Wel zijn er verschillende theorieën
over. Eén ervan zullen we hier bespreken.

Gas- en stofwolken staan soms in de buurt van heldere sterren.

Het licht van die sterren drukt de wolk wat in elkaar. Het klinkt gek,
maar gewoon licht kan kleine deeltjes gas en stof verplaatsen. Deze
*lichtdruk* is maar erg klein. Als je op je fiets zit en je hebt de zon
tegen, heb je er heus geen last van. In het dagelijks leven merken wij
er niets van.

Maar kleine gas- en stofdeeltjes in het luchtledige voelen deze druk
wel. Door de lichtdruk van sterren in de buurt wordt de wolk een beetje
samengeduwd. Dat gaat maar heel langzaam.

Maar op de duur is de wolk lang niet zo ijl meer. Er zijn verdichtingen
in ontstaan. En de lichtdruk gaat gewoon door.

In die verdichtingen gaat nu ook de
[zwaartekracht](/encyclopedie/zwaartekracht) een rol spelen. De deeltjes
trekken elkaar aan. De zwaartekracht zorgt er dus voor dat de wolk
kleiner wordt. Nu zijn er twee oorzaken waardoor de verdichtingen verder
inkrimpen: de lichtdruk van sterren in de buurt en de zwaartekracht
tussen de deeltjes.

De wolken worden steeds minder ijl. Het licht van sterren en nevels die
er achter staan komt er haast niet meer door. Op foto\'s van grote
gasnevels kun je soms kleine, ronde, diep zwarte wolkjes zien. Het zijn
wolken van gas en stof die aan het inkrimpen zijn. Tegen de heldere
achtergrond van de gasnevel vallen ze goed op. We noemen ze *globulen*
of bol wolken. Uit die globulen ontstaan later sterren! Nu gaan we één
zo\'n globule wat beter bekijken. De deeltjes in de wolk zitten vrij
dicht bij elkaar. Daardoor is de aantrekkingskracht tussen de deeltjes
behoorlijk groot. Het inkrimpen van de wolk komt nu voornamelijk door de
zwaarte kracht. De lichtdruk speelt haast geen rol meer.

Doordat de wolk alsmaar kleiner wordt, gaat hij steeds sneller
ronddraaien. Je hebt vast wel eens een kunstschaatster gezien die een
pirouette maakt. Ze draait een aantal rondjes op haar schaatsen. In het
begin met gesterkte armen. Maar dan trekt ze haar armen in. En opeens
draait ze veel sneller rond. Zo is het ook met de wolk. Eerst was hij
erg uitgestrekt en draaide hij misschien maar héél langzaam. Maar nu hij
kleiner wordt, gaat hij steeds sneller roteren. Door de snelle rotatie
kan de wolk misschien wel uiteenvallen. Als de gaswolk in twee stukken
uiteenvalt, ontstaat er een nauwe dubbelster. De twee sterren draaien om
elkaar heen. Als de kern van de wolk snel inkrimpt kan een schijf van
gas om de kern ontstaan. In die schijf kunnen ook verdichtingen
voorkomen. Daaruit vormt zich een planetenstelsel. Valt de wolk niet
uiteen, dan wordt er slechts één enkele ster geboren.

Hoe kan er nu uit zo\'n bolwolk een fonkelende ster ontstaan? Doordat de
wolk nog steeds kleiner wordt, vallen de deeltjes alsmaar sneller naar
elkaar toe. Ook komen ze vaker met el kaar in botsing. Uiteindelijk
bewegen de deeltjes met grote snelheden kris-kras door elkaar. Ze hebben
meer bewegings energie. Door die grotere bewegingsenergie wordt de tempe
ratuur van de wolk hoger. Hoe sneller de deeltjes bewegen, hoe hoger de
temperatuur wordt. Helemaal binnen in de wolk bewegen de deeltjes het
snelst. Daar trekken ze elkaar namelijk het sterkst aan. Binnen in de
wolk wordt het daarom ontzettend heet. Zó heet, dat alle stofdeeltjes
uiteindelijk overgaan in gasdeeltjes. Wat voor gas? Voor het grootste
deel hetzelfde gas als waar de wolk uit bestond. Dat is waterstofgas.
Aan de buitenkant is de wolk nog koud en donker. Binnenin wordt het
waterstofgas alsmaar heter en heter. Het gas gaat warmte-straling geven.
We noemen deze warmtestraling ook wel eens *infrarode-straling*. Die
kunnen we niet zien.

Terwijl het binnen in de gaswolk steeds heter wordt, ziet de buitenkant
er nog steeds doods en somber uit. Toch duurt het niet lang meer of er
wordt een echte ster geboren! Als de wolk alleen nog maar infrarode
straling geeft, noemen we hem een *proto-ster*. Dat betekent ongeveer
«ster in wording».

Een tijd lang lijkt er niets te gebeuren. Maar dan... lang zaam maar
zeker begint de proto-ster licht uit te stralen.

Eerst nog maar heel weinig. Maar iedere dag wordt het meer.

Steeds krachtiger wordt de straling, en na een maand of vier flonkert er
een nieuwe ster in het heelal. Hij staat pag. 5/36 Druk op een toets
voor meer informatie m = menu aan het begin van een lange levensloop.
Maar hoe zal die levensloop er uit zien? Op die vraag willen we straks
antwoord geven. Maar eerst gaan we het hebben over één van de
belangrijkste hulpmiddelen van de sterrenkundigen. Dat hulpmiddel is het
Hertzsprung Russell-diagram (HR-diagram of HRD). Zonder het Hertzsprung
Russell-diagram zouden we veel minder weten over de evolutie van
sterren. En zonder dit HRD zouden we er ook veel minder over kunnen
vertellen.

Het Hertzsprung-Russell diagram Niet alle sterren stralen even veel
licht uit. Er zijn sterren die wel tienduizend keer zo veel licht
uitstralen als de zon. De ster Rigel in het sterrenbeeld Orion geeft
zelfs 50.000 keer zo veel licht als de zon. We zeggen dat de lichtkracht
van Rigel 50.000 is. Toch zien we de zon veel helderder dan deze ster.
Weet je hoe dit komt? De zon staat veel dichterbij. Om de lichtkracht
van een ster te kunnen berekenen, moeten we eerst zijn afstand weten.
Pas dan kunnen we de helderheid vergelijken met die van de zon. De
lichtkracht van de zon is natuurlijk 1.

De meeste sterren hebben een kleinere lichtkracht dan de zon. Ze stralen
dus minder licht uit dan de zon. Soms wel honderdduizend keer zo weinig!
Deze zwakke sterren kunnen we natuurlijk alleen ontdekken als ze
dichtbij staan.

Op grote afstanden zien we enkel nog maar sterren met een grote
lichtkracht. De lichtkracht is één van de belangrijkste eigenschappen
van een ster.

Een andere belangrijke eigenschap is de temperatuur. Hoe hoog de
temperatuur van een ster is, kunnen we zien aan zijn kleur. Rode sterren
zijn het koelst. De temperatuur aan het oppervlak is ongeveer 3000
graden Celsius (3000 °C).

Gele sterren zijn al wat heter. Witte sterren hebben een nóg hogere
temperatuur. Maar blauwe sterren zijn verreweg het heetst. Zij hebben
een oppervlakte-temperatuur van zo\'n vijftigduizend graden! Je hoeft
dus alleen maar naar de kleur van een ster te kijken om iets over zijn
temperatuur te kunnen zeggen.

Helaas zijn onze ogen \'s nachts niet zo gevoelig voor kleur. Daarom
kunnen we alleen van de helderste sterren de kleur zien. Betelgeuze en
Aldebaran zijn mooie voor beelden van rode sterren. Betelgeuze staat in
het sterren Orion. Aldebaran is de helderste ster van het sterrenbeeld
Stier. De heldere ster Rigel in Orion is duidelijk blauw.

De helderste ster van het sterrenbeeld Voerman, Capella, is een gele
ster. Al deze sterren kun je in de winter 's avonds hoog in het zuiden
vinden.

In plaats van de kleur of de temperatuur gebruiken de sterrenkundigen
vaak het [spectraaltype](/encyclopedie/spectraa) van de sterren.

De spectraalklassen worden aangegeven met verschillende letters. De
volgorde is O, B, A, F, G, K en M. Sterren van spectraalklasse O zijn
het heetst. Het zijn blauwe sterren. B-sterren zijn blauw-wit van kleur
en al ietsjes koeler. A-sterren zijn wit en F-sterren geel-wit van
kleur.

Nog weer wat koeler dan de F-sterren zijn de G-sterren. Ze zijn geel. De
zon is een mooi voorbeeld van een G-ster.

De temperatuur van de oranje K-sterren is weer wat lager. De M-sterren,
de rode sterren, zijn het koelst van allemaal.

Op de volgende bladzijde zie je alles nog eens staan. De
spectraalklassen, de kleur die er bij hoort, en de tempe ratuur. De
lettervolgorde van de spectraalklassen is niet zo moeilijk te onthouden.
Je hoeft alleen maar het volgende zinnetje uit je hoofd te leren: *O*nze
*B*uurman *A*antjes *F*otografeert *G*raag *K*leine *M*eisjes. Je ziet,
dat valt nogal mee!

---
|   |   |   |   |   |   |
|---|---|---|---|---|---|
blauw  |blauw-wit   |wit     |geel-wit   |geel    |oranje   |rood 
O      |B           |A       |F          |G       |K        |M

---

\
ONTBREKENDE TEKST\
\
heet. Het zou ook wel erg toevallig zijn als alle B-sterren een
oppervlakte-temperatuur van 16.000 graden hadden. Of alle A-sterren een
temperatuur van 9.000 graden. Natuurlijk zijn er ook A-sterren met een
temperatuur van 10.000 of 8500 graden. Daarom is de indeling wat verder
verfijnd.

Hiervoor gebruiken we de cijfers 0 tot en met 9. Een B-ster met een
oppervlakte-temperatuur van 16.000 graden krijgt het cijfer 0 achter de
B. Het is een B0-ster. Is de tempe ratuur wat lager, dan spreken we van
een B1-ster. Dat zijn bijvoorbeeld sterren met een temperatuur van
ongeveer 15.000 graden. Een ster van spectraaltype B9 heeft een
temperatuur van ongeveer 11.000 graden aan het oppervlak.

Nog wat koelere sterren hebben spectraaltype A0. Ze hebben een
temperatuur van ongeveer 10.000 graden.

We hebben nu met twee belangrijke eigenschappen van sterren kennis
gemaakt. De lichtkracht geeft de werkelijke hoeveelheid licht aan die
een ster uitstraalt. De kleur of het spectraaltype geeft de temperatuur
aan het oppervlak van de ster aan. Van zeer veel sterren is de
lichtkracht en het spectraaltype bekend.

Aan het begin van deze eeuw maakte de Deense sterrenkundige *Ejnar
Hertzsprung* (1873-1967) een diagram van de licht kracht en het
spectraaltype van sterren. Ongeveer tegelijkertijd deed de Amerikaan
*Henry Norris Russell* (1877-1957) hetzelfde. Het diagram heet daarom
het Hertzprung-Russell-diagram. We noemen het vaak kortweg HR-diagram of
het HRD. In dit diagram kunnen alle sterren een plaatsje vinden. Staan
ze bovenin het diagram, dan zijn ze erg helder. De sterren onderin
hebben juist een lage lichtkracht. Links staan de hete blauwe sterren.
Dus van spectraaltype 0. Rechts vind je de koele, rode M-sterren.

Hertzsprung en Russell zetten zo veel mogelijk sterren in hun diagram.
Toen ze er mee klaar waren, zagen ze iets heel opvallends. Verreweg de
meeste sterren liggen op een lange rij. Die loopt van linksboven naar
rechtsonder. Dus van de hete, heldere sterren naar de koele, zwakkere
sterren. Deze rij in het diagram wordt de *hoofdreeks* genoemd. Ook de
zon heeft een plaatsje op de hoofdreeks.

Ook staan er vrij veel sterren rechtsboven deze hoofdreeks.

Die sterren zijn roodachtig van kleur, dus niet zo heet.

Maar toch erg helder. Dat betekent dat ze bijzonder groot moeten zijn.
Ze worden *rode reuzen* genoemd. De ster Betelgeuze is er een mooi
voorbeeld van.

Linksonder in het diagram komen ook wat sterren voor. Ze zijn wit van
kleur, dus behoorlijk heet. Toch geven ze maar erg weinig licht. Het
moeten dus wel kleine sterren zijn.

Ze worden *witte dwergen* genoemd. Je hebt nu al veel geleerd over het
HR-diagram. We herhalen het nog eens in het kort.

  -----------------------------------------------------------------------
  ![Het Hertzsprung-Russell Diagram](/HRdiagram-modified(1).png)
  
  **Het Hertzsprung-Russell-diagram met de hoofdreeks. Linksonder vind je
  de witte dwergen en rechtsboven de rode reuzen.**

  -----------------------------------------------------------------------

Boven in het HRD staan de zeer heldere sterren. Onder in de zwakke. Hoe
hoger je in het diagram komt, hoe groter de lichtkracht van de sterren
is. Links op de hoofdreeks staan de blauwe sterren van spectraaltype O.
Rechts be neden de rode M-sterren. Hoe verder je in het diagram naar
links komt, hoe hoger de oppervlakte-temperatuur van de sterren.
Linksonder staan kleine sterren. Rechtsboven hele grote. De meeste
sterren vind je echter op de hoofdreeks.

Die loopt van linksboven naar rechtsonder. Op bepaalde plaatsen in het
diagram komen dus veel meer sterren voor dan op andere plaatsen. Dat kan
geen toeval zijn. De hoofdreeks, de rode reuzen, de witte dwergen\....
het moet beslist iets met de sterevolutie te maken hebben.

Aan het begin van de 20e eeuw wisten de sterrenkundigen nog bijna niets
af van de sterren. Er was nog te weinig onderzoek naar gedaan. Ze
dachten dat sterren aan het begin van hun leven rode reuzen zouden zijn.
Daarna zouden ze bovenaan de hoofdreeks terecht komen als heldere, hete
sterren. In de loop van de tijd zou de temperatuur lager worden, en de
helderheid kleiner. Aan het eind van zijn leven zou een ster zeer zwak
en vrij koel zijn. Volgens deze theorie wandelt een ster de hele
hoofdreeks af in de loop van zijn leven. We weten nu dat dit niet zo is.

De levensloop van de sterren is heel anders. En zeker niet voor alle
sterren hetzelfde.

Eén ster is voor ons erg belangrijk. Dat is de zon. Zonder het licht en
de warmte van de zon zou er geen leven mogelijk zijn. We gaan de
levensloop van de zon eens nauwkeurig be kijken. Vanaf de geboorte van
de zon, heel lang geleden, tot aan zijn dood, nog ver in de toekomst.

De levensloop van de zon; de reis naar de hoofdreeks.

Ergens diep in het heelal bevindt zich een grote wolk van stof en gas.
Niemand zou vermoeden dat hieruit onze zon geboren gaat worden. Heldere
sterren in de buurt drukken de wolk een beetje in elkaar. De
zwaartekracht helpt hierbij een handje. De gas- en stofwolk wordt
kleiner en kleiner.

Ook wordt hij steeds donkerder. Maar de temperatuur binnen in stijgt
langzaam maar zeker. De proto-ster gaat warmte straling uitzenden.

Nog steeds is hij aan het inkrimpen. Plotseling flitst hij op! Een ster
is geboren! In drie maanden tijd wordt de zon een paar honderd keer zo
helder. Maar hij lijkt nog niet op de zon zoals wij die kennen. Het
licht dat hij uitstraalt is veel roder van kleur. Ook is hij nog
vreselijk groot: honderd keer zo groot als tegenwoordig. Maar het
inkrimpen is nog niet opgehouden! Nog altijd wordt de zon kleiner en
kleiner. De temperatuur wordt alsmaar hoger. Het licht dat de zon
uitstraalt wordt oranje, daarna geel van kleur. Maar de helderheid neemt
weer wat af. Dat komt doordat de zon nog steeds verder inkrimpt.

Hoe lang gaat dat inkrimpen eigenlijk door? Door de zwaarte kracht stort
de ster alsmaar verder in elkaar. Pas als dat ineenstorten wordt
tegengehouden, wordt de ster niet meer kleiner.

Dat tegenhouden kan alleen van binnenuit gebeuren. Wat gebeurt er dan
binnen in de zon? Dat is gemakkelijk gezegd: de «kachel» gaat aan. Dat
gebeurt zo\'n vijftig miljoen jaar nadat de zon een echte ster is
geworden. De temperatuur in het binnenste is dan hoog genoeg om de
zonne-kachel te ontsteken. We zullen straks uitleggen hoe die kachel
werkt.

Het is natuurlijk geen echte kachel. Hij levert wel zeer veel
stralingsenergie. Zó veel, dat het ineenstorten van de ster
tegengehouden kan worden. De ster wil nog wel kleiner worden. De
zwaartekracht werkt immers nog steeds. Maar de energie van binnenuit
houdt het inkrimpen tegen.

De zon is nu zo\'n vijftig miljoen jaar oud. In die tijd is hij honderd
keer zo klein geworden als bij zijn geboorte.

En ook ongeveer honderd keer zo lichtzwak. Maar de tempera tuur in de
kern is nu zeker vijftienhonderd keer zo hoog! De zon krimpt nu niet
verder in. Hij blijft voorlopig even groot. Ook blijft hij even heet en
even helder. Het lijkt alsof er niets meer aan verandert. We zeggen dat
de zon een stabiele ster geworden is. En\.... in het HR-diagram staat de
zon nu op de hoofdreeks.

*Hoe werkt de zonnekachel?* De gaswolk, waar de zon uit is ontstaan,
bestond voornamelijk uit waterstofgas. Dat gas komt nu nog steeds het
meeste voor in de zon. Het kleinste gasdeeltje is een waterstofatoom.
Het bestaat uit een proton en een elektron. Het proton heeft een
positieve elektrische lading. Het vormt de kern van het waterstofatoom.
Het elektron is negatief geladen. Het be weegt om het proton heen. Zo is
het normaal gesproken bij waterstof. Maar in de zon is het anders. De
temperatuur is er ontzettend hoog. Wel vijftien miljoen graden! Door de
enorme hitte zijn de protonen en elektronen elkaar kwijt geraakt. Ze
bewegen nu allemaal kris-kras door elkaar. Echte atomen zijn het dus
niet meer. Toch noemen we de protonen nog waterstofkernen. Omdat er in
de kern van een waterstof atoom ook één proton zit.

De protonen in het centrum van de zon bewegen zeer snel door elkaar
heen. Af en toe komen twee protonen elkaar tegen.

Maar ze blijven het liefst bij elkaar uit de buurt. Ze zijn allebei
positief geladen! En twee positief geladen deeltjes stoten elkaar af.
Maar af en toe botsen twee protonen. Eén bepaald proton maakt dat
gemiddeld één keer in de veertien miljard jaar mee. Toch komen er in
ieder kubieke centimeter miljarden botsingen per seconde voor. Je zult
het misschien niet geloven, maar het is echt waar. Het komt omdat er zo
verschrikkelijk veel protonen in de zon zitten. In iedere kubieke
centimeter maar liefst zo\'n 10.000.000.000.000.000 000.000.000.000! Bij
zo\'n botsing van twee protonen gebeuren rare dingen. Er worden een paar
deeltjes uitgezonden: een *positron* en een *neutrino*. Wat er
overblijft is een proton en een neutron die samen verder door het leven
gaan. Dus vóór de botsing twee protonen en na de botsing een proton en
een neutron. Deze twee deeltjes zijn niet lang alleen. Binnen een paar
seconden is er een proton bijgekomen. Het neutron zorgt er voor, dat de
twee protonen elkaar niet meer zo sterk afstoten.

Met z\'n drieën reizen ze verder door het binnenste van de zon. Zeker
een paar honderdduizend jaar gebeurt er niets met dit groepje deeltjes.
Maar dan komen ze in botsing met een ander groepje, dat óók uit twee
protonen en een neutron bestaat. Bij elkaar dus vier protonen en twee
neutronen. En weet je wat er nu gebeurt? Twee van de vier protonen laten
hun makkers in de steek. Ze gaan voorlopig weer alleen door het leven.
Maar de andere twee protonen Šn de twee neutronen blijven bij elkaar. Ze
vormen met z\'n vieren een heliumkern.

Voor het vormen van één heliumkern zijn dus zes protonen nodig. Wat er
overblijft zijn twee protonen, twee positronen, twee neutrino\'s en één
heliumkern. En het gekke is, dat die bij elkaar minder wegen dan de zes
protonen waar we mee zijn begonnen. Tijdens de kernreactie is er dus wat
massa verloren gegaan. Weliswaar héél erg weinig, maar toch\.... Wat is
er mee gebeurd? Wel, de massa die verloren ging is in straling omgezet.
Massa wordt energie! En zo werkt de zonnekachel. Waterstofkernen vormen
samen heliumkernen. Daar gaat wat massa bij verloren. Die massa wordt
omgezet in energie. We noemen dit waterstofverbranding.

Maar pas op! Er komt geen vlammetje aan te pas! Verbranding is eigenlijk
een verkeerd woord. Maar je zou wel kunnen zeggen dat de zonnekachel
«gestookt» wordt met waterstof.

Je hebt net gelezen hoe lang de reacties in de zon duren.

Als je één proton in het oog houdt, kan het miljarden jaren duren
voordat hij in een heliumkern terecht komt. Er is dan een héél klein
beetje massa verloren gegaan. Die massa is omgezet in energie. Maar
vergis je niet! Er zijn onvoorstel baar veel protonen in de zon.
Uiteindelijk worden er dus vreselijk veel heliumkernen gevormd.

In totaal verliest de zon per seconde ruim vierduizend miljoen kilogram
aan massa! Het klinkt ongelooflijk. Toch kan de zon het op deze manier
miljarden jaren uithouden.

Per seconde komt er in totaal ook een enorme hoeveelheid energie vrij.
Zóveel energie, dat er maar liefst 200.000 miljard wagonladingen
steenkool nodig zijn om die energie te leveren. Dat is een trein met een
lengte van bijna een half lichtjaar! En dat dan iedere seconde! Je weet
nu ongeveer hoe de zonnekachel werkt. Waterstof kernen worden omgezet in
heliumkernen. En daar komt energie bij vrij. We hebben één manier
besproken waarop dat omzetten kan gebeuren. De serie van gebeurtenissen
die daarbij plaatsvinden heet de *protonencyclus*.

Er is nog een andere manier voor waterstofkernen om in heliumkernen over
te gaan. Die wordt de *koolstofcyclus*.

genoemd. Daarbij spelen koolstofkernen een belangrijke rol.

De koolstofcyclus is veel ingewikkelder dan de protonen cyclus. Daarom
zullen we hem hier niet uitgebreid behandelen.

In de zon gebeurt het omzetten van waterstof op beide manieren.

De protonencyclus overheerst een beetje.

*Op de hoofdreeks.* Na een roerige start is de zon nu in een rustige
levens periode gekomen. In het binnenste van de zon wordt waterstof
omgezet in helium. De energie die daarbij vrijkomt, wordt aan de
buitenkant van de zon uitgestraald. De zon wordt niet meer heter of
helderder. Het inkrimpen van de zon wordt van binnenuit tegengehouden.
De grootte blijft ook gelijk. De voorraad waterstofkernen is zó groot,
dat de zon ongeveer tien miljard jaar op deze manier kan blijven
bestaan. En toch wordt hij iedere seconde zo\'n vier miljard kilogram
lichter! Al vier en een half miljard jaar staat de zon op de hoofdreeks.
Langzaam maar zeker verbruikt hij zijn water stofvoorraad. Maar hij
houdt het nog minstens vijf miljard jaar lang vol.

Je snapt nu waarschijnlijk ook, dat de zon stil staat op de hoofdreeks.
Hij wordt niet helderder en ook niet heter.

Dan kan hij dus nooit van plaats veranderen in het HR-diagram.

Zou de zon zwaarder zijn, dan zou hij een hogere temperatuur hebben. Ook
de helderheid zou dan groter zijn. Zware sterren komen dan ook hoger op
de hoofdreeks terecht. Zware sterren zijn óók ontstaan uit globulen.
Alleen was er toevallig wat meer gas in die bolwolken aanwezig. Het
inkrimpen gaat dan sneller en de ster heeft minder tijd nodig om op de
hoofdreeks terecht te komen. Als hij daar staat, is hij óók bezig met de
waterstofverbranding. Net zoals de andere sterren op de hoofdreeks. Alle
sterren op de hoofdreeks zijn in een rustige levensperiode beland.
Gedurende miljoenen of miljarden jaren veranderen ze nauwelijks van
plaats in het Hertzsprung Russell-diagram.

Hoe ziet de zon er nu van binnen uit? In het centrum is het heet genoeg
om waterstof om te zetten in helium. Iets meer naar buiten toe is het
niet zo heet meer. Daar gebeurt de waterstofverbranding wat langzamer.
Hoe dieper we dus in de zon «kijken», hoe meer helium we tegenkomen.
Meer naar buiten toe is er steeds minder helium. En in de buitenste
lagen van de zon is het niet heet genoeg. Daar wordt helemaal geen
waterstof verbrand. Toch komen we er ook nog helium tegen. Dat was al
aanwezig bij de geboorte van de zon.

In het centrum van de zon bevindt zich dus het meeste helium. En het
wordt steeds meer. De waterstofkernen blijven alsmaar nieuwe
heliumkernen vormen.

We doen nu een grote stap in de toekomst. Drie miljard jaar slaan we
over. De zon is nu acht miljard jaar oud. Wat er van de aarde is
geworden weet niemand. Maar de zon ziet er nog steeds hetzelfde uit.
Tenminste, van buiten! Als we een kijkje in het binnenste konden nemen,
zouden we zien dat er véél meer helium aanwezig is dan we gewend waren.
En nog steeds blijft de kachel branden.

Uiteindelijk raakt de waterstofvoorraad in de kern van de zon natuurlijk
uitgeput. Helemaal in het binnenste gebeurt dat het eerst. Daar gaat de
verbranding namelijk het snelst.

Het allerbinnenste van de zon bestaat dan enkel uit helium.

Daar vindt geen verbranding meer plaats. Buiten deze helium kern is er
nog wel waterstof. Maar ook dat wordt omgezet in helium. De kern van
helium wordt dus steeds groter.

We hebben al gezegd dat er in de heliumkern geen ver branding voorkomt.
Daardoor zal hij een beetje inkrimpen.

Niet zo erg veel. Maar toch genoeg om de kern van de zon flink te
verhitten. Want hoe dichter de gasdeeltjes op elkaar gepakt zitten, hoe
hoger de temperatuur is.

Doordat de kern extra heet wordt, krijgen andere lagen van de zon ook
een hogere temperatuur. Rondom de heliumkern komt de
waterstofverbranding nu opnieuw goed op gang. In die lagen was de
temperatuur eerst niet zo heel erg hoog. De waterstofverbranding ging
maar langzaam. Maar nu zijn deze lagen veel heter. De verbranding gaat
dan ook veel sneller.

Er komt zeer veel energie bij vrij.

Nu bestaat de kern van de zon dus uit helium. In een schil rondom deze
heliumkern wordt waterstof omgezet in helium.

Deze waterstofverbranding noemen we nu *schilverbranding*. De
schilverbranding ontstaat doordat de hete kern van helium hoofdreeks
af!

---
