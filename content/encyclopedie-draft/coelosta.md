# Coelostaat

\

Instrument, waarmee de dagelijkse beweging van de sterren wordt gevolgd.

Voor het onderzoek van de sterren zijn vaak grote, zware instrumenten
nodig. Het is niet altijd mogelijk zo\'n instrument achter een
beweegbare kijker vast te maken.

Daar is het vaak veel te zwaar voor. Kijker en instrument moeten
onbeweeglijk kunnen blijven staan. Een coelostaat zorgt er voor, dat het
licht van de ster toch altijd in de kijker terecht komt.

Een coelostaat bestaat uit twee spiegels. Eén ervan kan draaien. Die
volgt de beweging van de ster. De andere spiegel kaatst het sterlicht in
de richting van de stilstaande kijker.

Er bestaan ook instrumenten, speciaal om de beweging van de zon te
volgen. Zo\'n instrument wordt een *heliostaat* genoemd.

Hierin zit het griekse woord helios, wat zon betekent. Een van de
spiegels draait met een snelheid van 1 omwenteling van 24 uur. Deze
spiegel is zo opgesteld dat een tweede spiegel altijd het zonlicht
opvangt en terugkaatst naar een lens. De lens zorgt er dan voor, dat het
zonlicht wordt samen gebracht in één punt, het
[brandpunt](telescop.html){.two}. Na aankomst in dit brand punt gaat het
zonlicht weer uit elkaar en wordt op een scherm geworpen. Alleen als er
nog een tweede lens in het systeem wordt opgenomen is de zonsbol op het
scherm vele malen groter dan het gevormde beeld nabij het brandpunt.

De meeste heliostaat-spiegelsystemen zijn opgesteld op grote torens, om
een zo lang mogelijke telescooplengte te krijgen.

Het beeld na het brandpunt is dan groter en het beeld heeft minder last
van luchtonrust. Aan de andere kant van de telescoop kan met allerlei
instrumenten het zonlicht worden onderzocht. Het meest bekende apparaat
hierbij is een zoge naamde *spectrograaf*, die enkele driehoekige
geslepen glas stukken of *prisma\'s* bevat.

Met een spectrograaf kan het zonlicht worden ontleed in allerlei
kleuren. De band die we zo krijgen heet een *spectrum*.

In een dergelijk spectrum vinden we lijnen, de zogenaamde
*spectraallijnen*. Dit is als het ware de «streepjescode» van de zon. Zo
kunnen een heleboel eigenschappen van het gas van de zon worden bepaald.
Voor scherp zicht op deze lijnen is het van belang dat er niet te veel
licht ongebruikt wordt gelaten bij het onderzoek van het spectrum. Bij
prisma\'s die uit glas bestaan, wordt door verstrooiing en reflectie
niet al het licht gebruikt. Daarom worden er bij grote zonne telescopen
ook *buigingsroosters* gebruikt.

Voor het onderzoek van kleine stukken van het spectrum zijn nog speciale
instrumenten, zoals [interferometers](interfer.html){.two} in gebruik.
