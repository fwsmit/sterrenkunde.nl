+++
title = "Supernova"
date = 2023-11-17T19:54:58+01:00
draft = false
+++

\

Een supernova is een ster die een gigantische ontploffing ondergaat. Er
blijft alleen een kleine, zeer zware kern over. Het meervoud van
supernova is supernovae.

Aan het eind van zijn levensloop heeft een zware ster alleen in zijn
buitenste lagen nog waterstof. Meer naar binnen toe komen voornamelijk
zwaardere [elementen](elemente.html){.two} voor zoals helium, koolstof,
magnesium, zuurstof en silicium. De kern van zo\'n ster bestaat zelfs
voor een deel uit ijzer. Natuurlijk niet in vaste vorm. Daar is de
temperatuur binnen in de ster immers veel te hoog voor. Alle stoffen
kunnen in sterren alleen maar in gasvorm voorkomen.

Nu kan het bij zulke zware sterren gebeuren, dat de kern volledig in
elkaar stort. We zeggen dat de kern van de ster implodeert. Een implosie
is een ontploffing naar binnen toe, dus het omgekeerde van een explosie.
Bij een implosie van de kern komen geweldige hoeveelheden energie vrij.

Daardoor vindt in de buitenlagen van de ster eveneens een hevige
uitbarsting plaats. De buitenlagen van de ster worden de ruimte
ingeslingerd. Alleen de ineengestorte kern blijft over. Zo\'n
uitbarsting noemen we een supernova.

Supernovae zijn erg zeldzaam. Waarschijnlijk komen er in ons
melkwegstelsel maar enkele per eeuw voor. Daar komt nog bij dat we de
meeste supernovae in ons melkwegstelsel niet kunnen waarnemen. Het licht
van de explosie wordt teveel verzwakt door stof en gas dat zich tussen
de sterren bevindt ( *inter stellaire absorptie* noemen we dat). Wel
worden er jaarlijks enkele tientallen supernovae in andere
sterrenstelsels waargenomen. Soms zijn deze net zo helder als het
sterren stelsel zelf. Hieruit blijkt wel hoeveel energie er vrij komt
tijdens zo\'n supernova-explosie. Die energie kan wel een miljoen keer
groter zijn als bij een gewone [nova](nova.html){.two} uitbarsting. Een
supernova heeft een lichtkracht die wel zo\'n vier miljard keer groter
is dan de lichtkracht van de zon. Dat betekent dat er bij een supernova
in één seconde net zoveel energie vrijkomt als bij de zon in vier
miljard seconden. Dat is 130 jaar! Eén van de bekendste supernovae
verscheen in het jaar 1054 in het sterrenbeeld Stier. Het restant van
deze gigantische explosie kunnen we nog steeds waarnemen. Het is de
beroemde [Krabnevel](krabnevel.html){.two}. De supernova waardoor de
Krabnevel is ontstaan was zó helder, dat hij zelfs 23 dagen lang midden
op de dag met het blote oog zichtbaar is geweest. Het verschijnsel is
beschreven in Chinese en Japanse kronieken. Vooral in China werd er in
die tijd veel aan sterrenkunde gedaan. De grootste helderheid van de
supernova uit 1054 is waarschijnlijk [magnitude](magnitud.html){.two}-6
geweest. Dat is ongeveer vijf keer zo helder dan de grootste helderheid
van de planeet Venus. Of bijna honderd keer zo helder dan Sirius, de
helderste ster aan de hemel.

Een andere bekende supernova is de supernova van Tycho die in 1572 in
het sterrenbeeld Cassiopeia verscheen. De grootste helderheid van deze
supernova was ongeveer magnitude -4,1. Dat is net zo helder als Venus.
In 1604 verscheen een supernova die naar Kepler is genoemd. Deze
bereikte een maximale helderheid van magnitude -2,6.

Sinds het begin van onze jaartelling zijn er in ons Melk wegstelsel
supernovae verschenen in de jaren 185, 396, 437, 827, 1006, 1054, 1181,
1203, 1230, 1572 en 1604. Rond het jaar 1700 moet er bovendien in het
sterrenbeeld Cassiopeia een supernova opgevlamd zijn. Dat hebben
sterrenkundigen afgeleid uit de zeer sterke *radiostraling* die ze uit
een bepaald gebied aan de hemel ontvingen. Het is wel vreemd dat er geen
enkele waarneming van deze supernova bekend is.

Sinds 1930 onderscheiden we twee typen supernovae. Ze worden *type I* en
*type II* genoemd. Ze hebben een verschillend hel derheidsverloop. Bij
beide typen neemt de helderheid bij de uitbarsting in zeer korte tijd
toe totdat de grootste helderheid is bereikt. Bij een supernova van type
I wordt de helderheid dan gedurende ongeveer een maand snel kleiner.

Hierna verloopt de helderheidsafname langzamer.

Bij supernovae van type II daalt de helderheid na het maximum enkele
weken lang wat minder snel dan bij die van het type I. Hierna verloopt
de helderheidsafname gedurende een maand of twee nóg trager. Dan opeens
daalt de helderheid weer sneller. De [absolute
magnitude](absolute.html){.two} van supernovae van type I is gemiddeld
-18,7 en bij die van type II -16,3. Daaruit volgt dat supernovae van
type I gemiddeld ongeveer tien keer zo veel licht uitstralen dan die van
type II (Een verschil van 2« magnitude komt namelijk overeen met een
factor 10 in helderheid). Waar schijnlijk komen supernovae van type II
vijf keer zo vaak voor als die van type I.

Alhoewel supernovae slechts enkele keren per eeuw in een sterrenstelsel
voorkomen zijn er toch al vele waargenomen.

Dat komt omdat er miljarden sterrenstelsels zijn.

Op 23 februari 1987 ontplofte in een naburig sterrenstelsel, de [Grote
Magelhaense Wolk](lmc.html){.two}, een ster. Helaas was deze mooiste
supernova-uitbarsting alleen op het zuidelijk halfrond te zien. De ster
was aan het eind van z\'n levensloop gekomen.

Hij heette Sanduleak -690202 en z\'n resten worden aangeduid als
supernova SN1987A. Inmiddels zijn de buitenlagen al ver uitgedijd en
kunnen we de resten van de ster in elke fase bestuderen.

De ster was op het laatst een zogeheten blauwe superreus, die wel
twintig keer zo zwaar was als de zon. Daarvoor was Sanduleak -690202 een
rode superreus, maar vlak voor de ontploffing ontdeed hij zich al van
z\'n buitenste laag, waardoor diepere en dus hetere en blauwere lagen
aan de oppervlakte kwamen.

De explosie op 23 februari 1987 werd gevolgd door het wegslingeren van
materiaal met een snelheid van 10.000 kilometer per seconde. De
helderheid nam snel toe tot 260 miljoen keer die van de zon, maar
bereikte pas in juni 1987 z\'n maximum. Nog steeds worden de uitdijende
resten van SN1987A scherp in de gaten gehouden. Recente opnamen met de
[Hubble Space Telescope](hst.html){.two} laten prachtige, elkaar
doorsnijdende ringen zien, waarschijnlijk een gevolg van het botsen van
buitenlagen die op verschillende tijdstippen zijn afgestoten.

SN1987A is de eerste supernova waarvan we de explosie en de uitdijing
vanaf het begin hebben kunnen volgen. De waar genomen verschijnselen
zijn in grote lijnen in overeen stemming met de eerder geformuleerde
theorie over supernova explosies. Die was gebaseerd op waarnemingen van
soms wel 10.000 jaar oude supernovaresten, met de meest bekende de reeds
vermelde Krabnevel.

Omdat zware sterren doorgaans vele miljoenen jaren leven, zijn
supernovae zeldzaam. Het kan daarom best tientallen jaren duren eer er
opnieuw een supernova zo dicht in onze buurt verschijnt.
