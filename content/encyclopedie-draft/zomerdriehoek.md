+++
title = "Zomerdriehoek"
date = 2023-11-17T19:54:58+01:00
draft = false
+++

---
Hoog aan de hemel, bijna recht boven ons hoofd, vormt de witte ster
*Deneb* in het sterrenbeeld Zwaan, met *Wega* in de Lier en in het
zuiden *Altaïr* in het sterrenbeeld Arend of Adelaar een driehoek van
heldere sterren, die 's nachts in de zomer en 's avonds in de herfst
in het zuiden te zien is. Vandaar dat deze driehoek van heldere sterren
de naam Zomerdriehoek heeft gekregen.

Het sterrenbeeld Zwaan lijkt op een zwaan die dwars door de melkweg naar
het zuiden vliegt. Volgens een legende had Zeus zichzelf in een zwaan
veranderd om van de Olympus af te dalen en zich in die gedaante onder de
mensen te begeven. In deze hoedanigheid bezocht bij Leda, de koningin
van Sparta, en raakte zeer onder de indruk van haar schoonheid. Als toe
naderingspoging liet hij zich door een adelaar achtervolgen om zich door
Leda te laten beschermen. Aan de hemel zijn de sterrenbeelden Zwaan en
Adelaar (of Arend) dan ook niet ver van elkaar te vinden.

Van de drie sterren van de Zomerdriehoek vermelden we hieronder nog wat
gegevens. Achter de Griekse letteraanduiding vind je de naam, de afstand
in [lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en de [absolute magnitude](/encyclopedie/absolute).

---
|   |   |   |   |   |   |
|---|---|---|---|---|---|
**Letteraanduiding** |**Naam** |**Afstand** |**Spectraaltype** |**Schijnbare magnitude** |**Absolute magnitude**
alfa Cyg |Deneb  |930 lj |A2 |1,33 |-6,2 
alfa Lyr |Wega   |26 lj  |A1 |0,14 |0,5 
alfa Aql |Altaïr |16 lj  |A7 |0,89 |2,4

Aan het spectraaltype kun je zien dat het alle drie witte dwergen zijn.
Je ziet dat Altaïr betrekkelijk dichtbij ons staat (slechts 16
lichtjaar). Deneb staat bijna 60 keer zo ver weg als Altaïr. Je zou
verwachten dat Deneb dan veel zwakker moet zijn. Deneb is echter een
*reuzenster* en straalt daardoor veel meer licht uit dan Wega en Altaïr.

---
