# Albedo

\

Maat voor het terugkaatsingsvermogen van licht. Zoals je weet kaatst een
spiegel meer licht terug dan een zwart stuk papier. Het albedo van een
spiegel is dan ook veel hoger dan het albedo van zwart papier. Het
albedo ligt altijd tussen 0 en 1. Bedraagt het 0, dan wordt helemaal
niets terugge gekaatst. Dat komt echter in de natuur niet voor. Bedraagt
het albedo 1, dan wordt al het licht teruggekaatst. Ook dat komt in de
natuur niet voor.

De maan heeft een albedo van 0,07. Dat wil zeggen dat de maan 7/100
ofwel 7% van het licht dat op de maan valt weer terug kaatst. De planeet
Mercurius heeft een laag albedo. Dat betekent dat het oppervlak van deze
planeet erg donker is.

De planeet Venus heeft juist een hoog albedo. Dat komt door het
wolkendek van de planeet. Dat kaatst een groot deel van het licht terug.

Hieronder geven we de albedo\'s van alle planeten. Zoals je kunt zien
heeft onze aarde een albedo van 0,30. Dertig procent van het licht dat
op onze planeet valt wordt dus teruggekaatst.

planeet

albedo

Mercurius

0,056

Venus

0,72

Aarde

0,30

Mars

0,16

Jupiter

0,34

Saturnus

0,34

Uranus

0,30

Neptunus

0,31

Pluto

0,55
