# Pauw

\

Het sterrenbeeld Pauw werd in 1603 door de Duitse sterren kundige Johann
Bayer die leefde van 1572-1625 opgenomen in zijn boek «Uranometrie».
Waarschijnlijk heeft hij het overgenomen van een zeevaarder uit de 16de
eeuw.

De helderste ster van het sterrenbeeld, Alfa, heet Peacock en heeft een
[schijnbare magnitude](magnitud.html){.two} van 2,12. De afstand
bedraagt 230 [lichtjaar](lichtjaa.html){.two} en de [absolute
magnitude](absolute.html){.two} -2,3. Dat zou dus zijn helderheid zijn
op een afstand van 32,6 licht jaar. Alle andere sterren van het
sterrenbeeld zijn zwakker dan magnitude 3. In ons land is het
sterrenbeeld Pauw nooit te zien. Het bevindt zich niet ver van de
zuidelijke hemel pool.

De Latijnse naam van het sterrenbeeld Pauw is *Pavo*. Bij gebruik van de
tweede naamval (genitief) wordt dit Pavonis.

Als we het hebben over de ster alfa (a) van het sterrenbeeld Pauw zeggen
we a Pavonis of schrijven a Pav want de officiële afkorting van het
sterrenbeeld Pauw is Pav.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
