+++
title = "Saturnus"
date = 2023-11-17T19:54:58+01:00
draft = false
+++


  -----------------------------------------------------------------------
  ![De planeet Saturnus](/saturnus-modified.png)
  
  **De planeet Saturnus**

  -----------------------------------------------------------------------

Vanaf de zon is Saturnus de zesde planeet. Het is boven dien de verst
verwijderde planeet die we gemakkelijk met het blote oog kunnen zien. De
afstand tot de zon bedraagt gemiddeld 1.427.000.000 kilometer. Dat is
bijna 10 keer zo ver van de zon als de aarde. De planeet heeft bijna 30
jaar nodig om éénmaal om de zon te bewegen. Dat is dan ook de reden
waarom wij Saturnus soms jarenlang in hetzelfde sterrenbeeld kunnen zien
staan.

Met Jupiter behoort Saturnus tot de grootste planeten. Waar schijnlijk
lijkt Saturnus wel wat op Jupiter, al zal Saturnus in tegenstelling tot
Jupiter, waarschijnlijk wel een redelijk grote vaste kern hebben. Ook
Saturnus wentelt opvallend snel rond haar as. In 10 uur 14 minuten en 24
seconden. Dat is dus de duur van één dag voor een waarnemer op Saturnus.

Aangezien een jaar op de planeet bijna 30 aardse jaren duurt, gaan er
bijna 25.000 Saturnusdagen in één Saturnusjaar.

Doordat Saturnus erg snel om zijn as draait, is de planeet evenals
Jupiter behoorlijk afgeplat. Daarmee bedoelen we dat de middellijn aan
de evenaar veel groter is dan de middellijn tussen de polen. Van alle
planeten heeft Saturnus de grootste afplatting. Maar omdat Jupiter in
een kijker veel groter is dan Saturnus, valt de afplatting bij Jupiter
veel meer op.

Saturnus is de enige planeet in het zonnestelsel waarvan de dichtheid
minder is dan één gram per kubieke centimeter.

Saturnus is gemiddeld dus lichter dan water! Saturnus is natuurlijk
vooral bekend door zijn ringenstel sel, dat reeds in een kleine kijker
prachtig te zien is.

Vanaf de aarde zien wij de ringen van Saturnus niet steeds onder
dezelfde hoek. Soms kijken we er bovenop.

Andere keren kijken we er van onderen tegenaan. Tussen deze perioden
zijn de ringen voor korte tijd vrijwel onzichtbaar. De aarde beweegt dan
precies door het vlak van de ringen. Doordat het ringenstelsel slechts
enkele kilometers dik is, kunnen we de ringen dan niet zien.

De Italiaanse sterrenkundige *Cassini* merkte in 1675 als eerste op dat
de planeet door meer dan één ring is omgeven.

Hij merkte tussen de ringen een donkere scheiding op. Deze scheiding
heeft zijn naam gekregen en heet de *scheiding van Cassini* of
*Cassini\'s verdeling.* De buitenste ring die je op foto\'s ziet, wordt
de *A-ring* genoemd en de andere ring de *B-ring*. De A-ring is ruim
15.000 kilometer breed en de B ring 25.000 kilometer. De breedte van de
scheiding van Cassini is ongeveer 3700 kilometer.

In 1850 werd nog een derde ring ontdekt. Deze wordt de *C-ring* genoemd.
Deze ring is veel lichtzwakker en daardoor ook moeilijk waar te nemen.
Hij ligt tussen de B-ring en Saturnus en wordt ook wel de *floersring*
genoemd.

In 1969 maakte de Franse sterrenkundige Guérin op de ster renwacht
Pic-du-Midi in de Franse Pyreneeën een aantal zeer goede foto\'s van
Saturnus. Op enkele van die foto\'s is tussen de C-ring en de planeet
nóg een lichtzwakkere ring zichtbaar.

Voorlopig werd deze ring de *D-ring* genoemd. Veel sterren kundigen
geloofden echter niet in het bestaan van deze ring.

Daarom werd in 1979 met spanning uitgekeken naar de opnamen van het
Amerikaanse ruimtevoertuig *Pioneer 11* van het ringenstelsel. Maar dit
ruimtevoertuig slaagde er niet in de D-ring te vinden. Hierdoor gingen
natuurlijk steeds meer mensen aan het bestaan van deze ring twijfelen.

Maar de D-ring bestaat wel degelijk. Foto\'s van het ruimte voertuig
*Voyager 1* laten deze ring duidelijk zien. Maar de ring is zó ijl, dat
sommige sterrenkundigen nog steeds niet geloven dat hij vanaf de aarde
waarneembaar is.

Dankzij het Voyager-onderzoek aan het ringenstelsel zijn nog enkele
andere ringen ontdekt. Zo is er nog een *E-ring*, *F-ring* en *G-ring*
ontdekt. De G-ring is het laatst ontdekt.

Deze ring vormt de lichtzwakke uiterste begrenzing van het ringsysteem.
Binnen de G-ring liggen de eveneens dunne en vanaf de aarde onzichtbare
E- en F-ringen.

De Voyagers hebben aangetoond dat alle afmetingen in de ringen zijn
vertegenwoordigd. Van een fractie van een milli meter tot vele meters.
Waar komen al die deeltjes vandaan? Zijn het de overblijfselen van een
maantje dat door enorme getijdenkrachten uit elkaar getrokken is? We
weten dat er rond elke planeet gebieden zijn waar een eventuele maan
door de kracht van de moederplaneet uiteen getrokken zou worden. Dit
wordt de *limiet van Roche* geval zullen de maantjes van de planeet nog
steeds een belangrijke rol spelen bij het in stand houden van de ringen.

Er is trouwens nog een andere theorie over het ontstaan van het
ringenstelsel. Deze theorie gaat er van uit dat het materiaal is dat bij
de vorming van de planeet is overgebleven.

De passage van de *Voyager-2* van Saturnus was een overwel digend
succes. In totaal heeft dit ruimtevoertuig 17.000 foto\'s van Saturnus
en zijn maantjes naar de aarde geseind.

Op foto\'s van de Voyager-2 is duidelijk te zien dat iedere ring
eigenlijk uit vele afzonderlijke ringetjes bestaat. In totaal hebben we
dus niet te maken met zeven ringen, maar met vele duizenden, ja
misschien zelfs honderdduizenden ringetjes.

Hieronder geven we nog even kort de volgorde van de ver schillende
ringen en scheidingen en de afstand ervan tot de hoogste wolkentoppen
van de planeet: We hebben je al verteld dat het ringenstelsel van
Saturnus al in een kleine kijker zichtbaar is. Maar dat is niet altijd
het geval. Vanaf de aarde gezien kijken we meestal bovenop de ringen. Of
er van onderen tegenaan. Dan zijn de ringen inderdaad goed te zien. Maar
er zijn ook perioden dat we tegen de zijkant van de ringen aan kijken.
Deze perioden komen tweemaal per omloop van Saturnus voor. Gemiddeld
komt er daarom iedere vijftien jaar een periode voor dat we tegen de
zijkant van de ringen aankijken. Dan zijn de ringen onzichtbaar. Ze zijn
namelijk wel behoorlijk breed, maar slechts erg dun. Wellicht minder dan
één kilometer! De laatste periode dat we tegen het vlak van de ringen
keken was in 1995/96. De volgende keer zal pas in het jaar 2009 zijn.
Ook dan zal het ringenstelsel vanaf de aarde enkele maanden niet
zichtbaar zijn doordat we er precies van opzij tegenaan kijken.

  -----------------------------------------------------------------------
  ![Doorsnede van Saturnus](/saturnus_doorsnede-modified.png)
  
  **Doorsnede van Saturnus**

  -----------------------------------------------------------------------

We weten al lang dat Saturnus, evenmin als Jupiter, een vast oppervlak
heeft. De planeet bestaat uit gas en vloei stof en heeft misschien een
vaste kern.\
De manen van Saturnus\
Van alle planeten in het zonnestelsel heeft Saturnus de meeste manen.
Tot nu toe zijn er maar liefst 25 ontdekt.

Hiervan zijn er maar liefst 14 dankzij het ruimteonderzoek ontdekt. Van
de andere 11 maantjes waren er 9 al voor deze eeuw ontdekt.

Hieronder zie je een overzicht van alle 25 maantjes. In de eerste kolom
de aanduiding. Dan de naam (bij 7 een voorlopige) en vervolgens het jaar
van ontdekking. In de vierde kolom zie je de afstand van de maan tot het
middelpunt van Saturnus.

Deze afstand is gegeven in duizenden kilometers. In de laatste kolom
vind je de middellijn waarbij opgemerkt moet worden dat sommige kleine
maantjes geen bolvorm hebben.\
Zie je dat het maantje Phoebe zich op bijna 13 miljoen km van Saturnus
bevindt? Dit is bovendien het enige maantje dat tegen de wijzers van de
klok in ( *retrograad* noemen we dat) om Saturnus beweegt.

*Titan* is met zijn diameter van 5150 km de grootste maan van Saturnus.
Bovendien behoort Titan tot de grootste manen van ons zonnestelsel!
Dankzij het ruimteonderzoek zijn we veel meer over Saturnus en zijn
maantjes te weten gekomen. Vooral de beide Voyager ruimtevoertuigen
hebben een schat aan gegevens naar de aarde geseind.

Op foto\'s die de Voyagers van het maantje *Mimas* hebben ge maakt valt
direct een hele groter krater op. Vanaf Saturnus gezien ligt deze krater
aan de zijkant van het maantje. De bodem van de krater ligt zo\'n tien
kilometer onder de op staande rand. De krater heeft ook een centrale
berg. Deze centrale berg heeft een hoogte van maar liefst 16 kilometer.

Bedenk dat de middellijn van het maantje slechts 398 km bedraagt.

Het oppervlak van Mimas is bezaaid met kraters. Veel van die kraters
hebben middellijnen van 15 tot 45 kilometer.

Vaak zijn ze vierhoekig van vorm.

Het oppervlak van *Enceladus* is betrekkelijk glad. De groot ste kraters
hebben een doorsnede van zo\'n twaalf kilometer.

Er moeten op deze maan enorme *getijdenkrachten* werkzaam zijn. Deze
getijdenkrachten ontstaan door de nabijheid van enkele andere maantjes.
Het inwendige van Enceladus wordt door de getijdenkrachten behoorlijk
verhit. Er kan water aan het oppervlak komen dat daar snel bevriest.
Hierdoor ontstaat een nieuw jong ijslaagje.

Op het oppervlak van *Tethys* zijn talrijke kraters te zien.

Opvallend op deze maan is echter een enorme vallei. Deze vallei is zo\'n
tweeduizend kilometer lang en zestig kilo meter breed. En dat terwijl de
middellijn van deze maan nog geen 1050 kilometer bedraagt.

Op het oppervlak van *Dione* zien we op foto\'s van de Voyagers slierten
die van een groot, helder bassin lijken uit te gaan. Deze slierten
bedekken een deel van de bekraterde achtergrond. Het kan zijn dat de
slierten bestaan uit verspreide lagen van vers waterijs of sneeuw.

Maar hoe ze ontstaan is nog niet bekend. Misschien zijn enkele slierten
ontstaan door meteoriet-inslagen, maar dit is nog lang niet zeker.

Veel kraters op Dione hebben een centrale piek. De grootste kraters
hebben een doorsnede van ongeveer honderd kilometer.

Opvallend is dat de grote kraters gevuld zijn met hetzelfde materiaal
als hun omgeving. Dit zou het gevolg kunnen zijn van inwendige
aktiviteit van Dione.

Ook op *Rhea* zijn witte slierten gefotografeerd waarvoor we geen
verklaring hebben. Het oppervlak van Rhea is erg ruw en er zijn veel
kraters gevonden. De grootste krater heeft zelfs een middellijn van 300
kilometer. Op foto\'s van Rhea zijn vele valleien en kraterketens te
zien.

Waarschijnlijk hebben we te maken met een erg oud opper vlak.

De maan *Titan* is de enige Saturnusmaan die we vanaf de aarde met een
kleine kijker kunnen waarnemen. Hij is het beste te zien wanneer Titan
zijn grootste *oostelijke* of *westelijke elongatie* bereikt. Het
maantje bevindt zich dan zo ver mogelijk ten oosten of ten westen van de
planeet. De sterrenkundigen waren erg benieuwd naar het oppervlak van
Titan. Deze maan behoort tot de grootste manen van ons zonnestelsel.
Bekend was ook dat Titan een dampkring heeft. En juist door deze damp
kring konden de beide Voyager-ruimteschepen het oppervlak niet
fotograferen. Titan blijkt namelijk geheel omhuld door een dikke, oranje
mist. Die mistsluier is niet overal even helder. Het noordelijk halfrond
is iets donkerder dan het zuidelijk halfrond. De scheiding is ook vrij
scherp.

Aan de noordpool is de sluierlaag dichter en dikker dan op lagere
breedten. Van dichtbij gezien bestaat hij uit drie verschillende lagen.
De Voyagers hebben in de atmosfeer hoofdzakelijk verbindingen van
stikstof gevonden.

Hoe dik de sluierlagen rondom Titan zijn is nog niet bekend. Wel is
zeker dat het oppervlak minstens 280 kilo meter onder de «zichtbare
rand» ligt. Daarom weten we nu dat Titan wat kleiner is dan we voorheen
dachten. Toen meenden we dat het de grootste maan van het zonnestelsel
was.

Op foto\'s gemaakt van *Hyperion* valt vooral de vreemde vorm van het
maantje op. Het is niet bolvormig of eivormig, maar plat en onregelmatig
zoals een tartaartje. De lange as is ongeveer 360 kilometer en de korte
as 280 kilometer.

De dikte is zo\'n 226 kilometer.

Het is al lang bekend dat het maantje *Japetus* veel helderder is als
het zich ten westen van Saturnus bevindt (westelijke elongatie), dan
wanneer het zich aan de oostkant (oostelijke elongatie) bevindt. Het
verschil in helderheid is opvallend.

Het wordt veroorzaakt doordat Japetus steeds dezelfde kant naar Saturnus
toekeert (gebonden rotatie noemen we dat) en bovendien doordat de ene
kant veel helderder is dan de andere kant. Het heldere halfrond kaatst
ongeveer 50% van het opvallende zonlicht terug. Het donkere halfrond
slechts 10%.

*Phoebe* is de buitenste maan van Saturnus. De afstand tot de planeet
bedraagt maar liefst 12,95 miljoen kilometer. Op vallend is eigenlijk
dat Phoebe wel bolvormig is. Aan het oppervlak zijn door de Voyagers
enkele onregelmatigheden waargenomen. Bijzonder aan het maantje is ook
de snelle aswenteling: in slechts 9 uur draait het maantje om zijn as.

Phoebe is erg donker. Het kaatst slechts 6% van het op vallend zonlicht
terug. Sommige sterrenkundigen denken dat Phoebe vroeger een
[planeto‹de](/encyclopedie/planetoiden) is geweest, die door de planeet is
«ingevangen».

Tenslotte vind je hieronder nog enkele numerieke gegevens over de
planeet Saturnus.

gemiddelde afstand tot de zon: 9,5697 AE (1431,607 miljoen km) kleinste
afstand tot de zon: 9,0626 AE (1355,746 miljoen km) grootste afstand tot
de zon: 10,0768 AE (1507,468 miljoen km) siderische omlooptijd: 29,45779
jaar synodische periode: 378,092 dagen baansnelheid: 9,661 km/sec
equatoriale middellijn: 120.536 kilometer afplatting: 1/10,2 siderische
rotatieduur: 10u 39m 22,4s massa: 95,16112 (aarde = 1) gemiddelde
dichtheid: 0,687 gram per kubieke cm zwaartekracht aan het oppervlak:
0,931 (aarde = 1) gemiddelde temperatuur: 134K (-139°C) albedo: 34%
absolute magnitude: -8,88 De *siderische omlooptijd* is de tijd waarin
de planeet de gehele [dierenriem](/encyclopedie/dierenriem) doorloopt en op
dezelfde plaats terugkomt ten opzichte van dezelfde ster, gezien vanaf
de zon.

De *synodische periode* is de tijdsduur die een planeet nodig heeft om,
gezien vanaf de aarde, weer dezelfde positie ten opzichte van de zon in
te nemen.

De *siderische rotatieduur* van de planeet is de tijd waarin de planeet
éénmaal om haar as draait ten opzichte van de sterren.

De *absolute magnitude* van een planeet is de helderheid van de planeet
als zij op één [astronomische eenheid](/encyclopedie/ae) (AE) van de
zon Šn tegelijk op één astronomische eenheid van de waar nemer staat.

---
