+++
title = "Baanelementen"
date = 2023-11-17T19:54:58+01:00
draft = false
+++

\

Baanelementen of baangegevens zijn gegevens die nodig zijn om de baan
van een hemellichaam te beschrijven.

Vaak willen we weten waar een planeet op een bepaald tijdstip staat. Dat
kun je in de [sterrengids](koepel.html){.two} vinden. Zelf de baan
uitrekenen is erg moeilijk. Hoe dat moet zullen we dan ook niet
behandelen. Wel noemen we de baanelementen die sterren kundigen
gebruiken bij het berekenen van de baan. Wat denk je dat we allemaal van
die baan moeten weten? Allereerst de grootte. Hoe verder een planeet van
de zon af staat, hoe groter zijn baan is. Pluto bijvoorbeeld staat
verder van de zon af dan de aarde. De baan van Pluto is dan ook veel
groter dan die van de aarde. De gemiddelde afstand van de aarde tot de
zon noemen we een *astronomische eenheid*, vaak afgekort tot AE.
Afstanden tussen de zon en de planeten worden vaak in astronomische
eenheden opgegeven. De gemid delde afstand van Pluto tot de zon is
ongeveer 40 AE. Pluto staat gemiddeld dus ongeveer 40 keer zo ver van de
zon dan de aarde. Zo moeten we van iedere planeet de gemiddelde afstand
tot de zon kennen. Die afstand geven we aan met de letter a.

Verder moeten we de vorm van de baan weten. De baan van een planeet is
nooit precies rond. Maar altijd ellipsvormig. Een ellips is een
uitgerekte cirkel. De *excentriciteit* geeft aan hoe sterk de baan is
uitgerekt. Voor een ellips ligt de excentriciteit altijd tussen nul en
één. Hoe groter de uitrekking van de baan, hoe groter deze
excentriciteit. Van een cirkel is hij altijd precies nul.

De exentriciteit, aangegeven door de kleine letter e, kun je zelf
uitrekenen. Daarvoor wordt de volgende formule ge bruikt:

                      gemiddelde afstand - kleinste afstand 
    excentriciteit  = ------------------------------------
                              gemiddelde afstand
     

Even een voorbeeld. De gemiddelde afstand van de zon tot Mercurius is
0,387 AE. De kleinste afstand 0,307 AE. Dan is de excentriciteit:

                   0,387 - 0,307 
               e = -------------  =  ongeveer 0,21 
                        0,387
     

Verder is de stand van de baan in de ruimte belangrijk. Een planeetbaan
ligt niet altijd in hetzelfde vlak als de baan van de aarde. De twee
banen maken een hoek met elkaar. Deze hoek noemen we *inclinatie*. De
inclinatie geven we aan met de kleine letter i. We weten nu hoe steil de
planeetbaan staat ten opzichte van de baan van de aarde.

Als we alleen de inclinatie weten, is de stand van de baan in de ruimte
nog niet helemaal bekend. Twee planeetbanen kunnen dezelfde inclinatie
hebben terwijl hun stand in de ruimte anders is.

Het punt waar de planeet boven het vlak van de aardbaan uitkomt, ligt
dan niet op dezelfde plaats. Dat punt noemen we de *klimmende knoop*. Om
de plaats van de klimmende knoop aan te geven gebruiken we de hoek Ω. Ω
is de Griekse hoofdletter Omega. Deze hoek heet de *lengte van de
klimmende knoop*. Hij wordt gemeten vanaf de richting waarin het
*lentepunt* ligt. Dat is het punt waar de zon staat bij het begin van de
lente.

We zijn er nog niet. Zelfs als de inclinatie en de klimmende knoop van
twee planeetbanen gelijk zijn kunnen hun banen nog verschillend zijn.
Dat komt omdat het *perihelium* van beide planeetbanen dan niet in
dezelfde richting ligt. Het perihelium is het punt van de baan, waar de
afstand tot de zon het kleinst is. Om de plaats van het perihelium aan
te geven wordt de hoek ω gebruikt. ω is de griekse kleine letter omega.
Deze hoek heet de *periheliumlengte*. Hij wordt gemeten vanaf de
klimmende knoop.

Nu weten we eindelijk precies hoe de baan van de planeet er uit ziet. De
grootte, vorm en de stand in de ruimte zijn bekend. Maar we kunnen nog
steeds niet zeggen waar de planeet op een bepaald tijdstip staat.
Daarvoor is het nodig, dat we precies weten wanneer de planeet het
dichtst bij de zon staat. Dat heet het *tijdstip van
periheliumdoorgang*. We geven het aan met de hoofdletter T.\
We zetten alle zes de baanelementen nog eens even voor je op een rijtje.

\
a: gemiddelde afstand van de planeet tot de zon in AE\
e: excentriciteit van de baan (maat voor de uitrekking)\
i: inclinatie of baanhelling\
Ω: lengte van de klimmende knoop, gemeten in de richting waarin het
lentepunt ligt\
ω: periheliumlengte, gemeten vanaf de klimmende knoop\
T: tijdstip van periheliumdoorgang\
\

Als al deze baanelementen bekend zijn, kan men voor ieder tijdstip
uitrekenen waar de planeet staat. Je begrijpt, dat dit ook geldt voor
alle andere hemellichamen die om de zon bewegen.
