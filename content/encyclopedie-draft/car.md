+++
title = "Kiel"
date = 2023-11-17T19:54:58+01:00
draft = false
+++

\

De drie sterrenbeelden Kiel, Achtersteven en Zeilen zijn delen van een
sterrenbeeld dat vroeger Schip Argo heette. Geen van deze sterrenbeelden
is vanuit Nederland te zien. De helderste ster van deze sterrenbeelden,
*Canopus*, staat in het sterrenbeeld Kiel. Ze wordt vaak gebruikt door
ruimtesondes om zich te oriënteren. Canopus is eigenlijk een Latijnse
verbastering van het Griekse Canobos. Dat was een stad aan de westeljke
monding van de Nijl, die in de Oudheid berucht was wegens het losbandige
leven van haar inwoners.

Canopus behoort tot de helderste sterren aan de hemel. Al leen
[Sirius](sirius.html){.two} is helderder. De [schijnbare
magnitude](magnitud.html){.two} van Canopus bedraagt -0,86. De ster
staat op een afstand van 365 [lichtjaar](lichtjaa.html){.two}. De
helderheid op 10 *parsec* (= 32,6 lichtjaar) bedraagt maar liefst -6,1!
Dat is dus de [absolute magnitude\
](absolute.html){.two}van Canopus.

De Latijnse namen van de sterrenbeelden Kiel, Achtersteven en Zeilen
zijn achtereenvolgens *Carina*, *Puppis* en *Vela*. Bij gebruik van de
tweede naamval wordt dit respectievelijk Carinae, Puppis en Velorum. De
officiële afkortingen van deze sterrenbeelden zijn Car, Pup en Vel.
Zoals zo vaak (maar lang niet altijd) wordt de afkorting gevormd door de
eerste drie letters van de Latijnse benaming.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
