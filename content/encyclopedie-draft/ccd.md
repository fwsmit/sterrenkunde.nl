+++
title = "CCD"
date = 2023-11-17T19:54:58+01:00
draft = false
+++

---
Sterrenkundige waarnemingen hebben de laatste jaren een ware revolutie
doorgemaakt door de opkomst van «charge coupled devices» (CCD\'s) en
andere soorten detectoren. Astronomen kunnen nu beelden en spectra
vastleggen van zeer zwakke objecten of van objecten in zeer dicht (met
sterren) bevolkte gebieden, welke onbereikbaar waren met eerdere
methoden.

Tegelijk is de nauwkeurigheid van de metingen drastisch toegenomen. Ze
kunnen nu waarnemingsprojecten ondernemen waar met oudere methoden als
fotografie of foto-elektrische fotometrie niet eens aan werd gedacht. De
omwenteling is zo groot dat tegenwoordig op alle belangrijke
sterrenwachten ter wereld vrijwel alle beelden met deze nieuwe
technologie worden opgenomen.

De CCD kan worden voorgesteld als een computerchip die bestaat uit
honderden, of duizenden individuele fotometers.

Een silicium halfgeleider heeft de eigenschap dat er elektronen worden
afgegeven wanneer het oppervlak wordt geraakt door licht. Het aantal
elektronen dat wordt afgegeven is evenredig met de helderheid van het
opvallende licht. Als tien keer meer [fotonen](/encyclopedie/straling) een
oppervlakte-eenheid) (een beeldelement of pixel) raken, worden er tien
keer meer elektronen opgewekt. In tegenstelling tot de ingewikkelde
relatie tussen helderheid en zwarting van de fotografische plaat, is de
relatie tussen helderheid en hoeveelheid opgewekte lading op het
oppervlak van een CCD lineair met een nauwkeurigheid van 0,1% over het
grootste deel van zijn bereik.

Enkele jaren terug hadden CCD's een omvang van 512 rijen bij 320
kolommen (163.840 pixels); moderne exemplaren hebben een omvang van 2048
x 2048 (4.194.304) pixels en nog grotere maten zullen niet lang op zich
laten wachten.

De CCD is gevoelig voor fotonen uit een zeer groot golflengte gebied,
van röntgenstraling tot nabij-infrarood. Geen enkele andere detector is
bruikbaar in zo'n groot deel van het spectrum. De mate waarin de
fotonen worden geregistreerd is hoger dan bij vrijwel elke andere
detector. Alleen in het ultraviolet is de CCD relatief ongevoelig, maar
dit is verbeterd in de nieuwere chips. Dit heeft men bereikt door het
oppervlak van de chips te voorzien van een dun laagje fosfor dat
UV-licht omzet in licht met een langere golf lengte of door de chips zo
dun mogelijk te maken door ze af te bijten met zuren.

Het menselijk oog ziet ongeveer 1 op de 100 beschikbare fo tonen. In een
CCD wordt bijna de helft van alle fotonen gedetecteerd. Een detector met
een effectiviteit van 100% zou een elektron afgeven voor elk ontvangen
foton. Een ander belangrijk kenmerk van de CCD is dat de ruis (extra
signaal die niet afkomstig is van het waargenomen object) voor elke
meting erg laag is. Hierdoor kunnen zelfs zeer zwakke sterren worden
gemeten.

Tijdens de belichting geeft elke pixel elektronen af, die worden
opgeslagen in de chip. Aan het eind van de belichting wordt de chip
uitgelezen door de opgespaarde elektrische lading rij voor rij naar één
zijde van de chip te transpor teren. Aan de zijkant van de chip wordt de
lading, pixel voor pixel, gelezen en de informatie wordt weggeschreven
naar het geheugen van de aangesloten computer. De uitleestijd van de
grotere chips is een factor waarmee rekening gehouden moet worden: deze
kan oplopen tot enige minuten. Ten behoeve van spectroscopisch onderzoek
zijn er speciale langwerpige CCD-chips ontworpen.

Gelijk met de omvang van de chips (zowel voor beelden als voor spectra)
neemt ook de verkregen hoeveelheid gegevens sterk toe. Voor het beeld
van een 2048 x 2048 chip is onge veer 10 megabyte aan computergeheugen
nodig. Als men enkele beelden tegelijk aan het verwerken is, kan dit
oplopen tot bijna een gigabyte (1000 megabyte). De ontwikkeling van
computers houdt echter gelijke tred met die van CCD\'s, dus de meeste
computers van sterrenwachten kunnen dit werk aan.

Een van de belangrijkste voordelen van CCD\'s is dat de data in digitale
vorm beschikbaar zijn, zodat de informatie met behulp van
computerprogramma\'s kan worden verwerkt en gemanipuleerd. Op deze
manier kunnen bijvoorbeeld zwakke details die anders onzichtbaar zouden
blijven, extra worden benadrukt.

De gevoeligheid van een CCD-chip is niet over het gehele oppervlak
gelijk en dus moet hiervoor worden gecorrigeerd, wil men nauwkeurige
helderheden kunnen meten of spectra opnemen. Dit doet men door opnamen
te maken van gelijkmatig verlichte oppervlakken, bijvoorbeeld van de
hemel tijdens de schemering of van een verlicht wit paneeltje in de
koepel. In deze zgn. «flats» zijn de kleine afwijkingen van de CCD
zichtbaar en zo kan er tijdens het verwerken van de waarnemingen worden
gecorrigeerd.

---
