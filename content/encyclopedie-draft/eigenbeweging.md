+++
title = "Eigenbeweging"
date = 2023-11-17T19:54:58+01:00
draft = false
+++

---
De sterren in de ruimte staan niet stil. Ze bewegen met reusachtige
snelheden ten opzichte van elkaar. Zo beweegt onze zon zelf met een
snelheid van ongeveer twintig kilometer per seconde ten opzichte van de
nabijgelegen sterren.

En natuurlijk beweegt door de aantrekkingskracht van de zon het gehele
zonnestelsel mee.

Het punt tussen de sterren waar de zon naar toe beweegt noemen we het
*apex*. Je hebt natuurlijk wel eens in een auto door een straat gereden.
Door je eigen snelheid lijkt het dan net alsof alle huizen bewegen. Uit
de beweging van de huizen kun je afleiden in welke richting je zelf
rijdt.

Hetzelfde geldt eigenlijk ook voor de zon en de sterren. De zon stelt de
auto voor. De sterren de huizen. Uit de beweging van de sterren in de
buurt van de zon kunnen we nu afleiden in welke richting de zon beweegt.
Maar het is wel erg moeilijk. De sterren bewegen immers zelf ook. Het
lijkt net, alsof je door een straat rijdt, waar alle huizen aan het
wandelen zijn.

Het punt tussen de sterren waar de zon naar toe beweegt - dus het apex -
ligt in het sterrenbeeld Hercules. Het punt hier precies tegenover
noemen we het *antapex*. Daar lijkt de zon vandaan te komen. Het antapex
ligt in het sterrenbeeld Duif, vlakbij de Grote Hond. De beweging van de
sterren ten opzichte van elkaar noemen we de *eigenbeweging* van de
sterren.

De eerste die de eigenbeweging van de sterren opmerkte was de Engelse
sterrenkundige *Edmund Halley* die leefde van 1656 tot 1710. Hij
ontdekte dat de posities van de sterren Sirius, Procyon en Arcturus wat
verschoven waren ten opzichte van hun plaats zoals ze in oude
steratlassen vermeld stonden.

Tegenwoordig zijn er ruim zestig sterren bekend die een eigenbeweging
hebben van meer dan 2 [boogseconden](/encyclopedie/hoeken) per jaar.

Hiervan zijn er slechts enkele zó helder dat we ze met het blote oog
kunnen zien.

De ster met de grootste eigenbeweging is de Ster van Barnard.

Deze ster is in 1916 ontdekt door de Amerikaanse sterren kundige *E.E.
Barnard*. Hij vergeleek twee fotografische platen met elkaar. Eén ervan
had hij pas gemaakt en de andere was in 1894 genomen. Dus 22 jaar
eerder. Hij merkte een sterretje op dat duidelijk van plaats was
verschoven.

Ter ere van Barnard werd dit sterretje later de [Ster van Barnard](barnard.html) genoemd. Het is een zwak rood sterretje
dat zich jaarlijks over een afstand van 10,31 boogseconden verplaatst.

In 180 jaar legt hij een schijnbare afstand van een halve graad af. Dat
is de middellijn van de Volle Maan. Bovendien beweegt het sterretje in
de richting van de zon met een snelheid van 108 kilometer per seconde.
Over tienduizend jaar zal de afstand tot de zon het korst zijn: iets
minder dan 4 lichtjaar. De eigenbeweging van de ster zal dan toegenomen
zijn tot maar liefst ruim 25 boogseconden per jaar! In de tabel
hieronder geven we de tien sterren met de grootste eigenbeweging. In de
eerste kolom vind je de naam van de ster met daarachter het sterrenbeeld
waarin de ster staat en de eigenbeweging. In de vierde kolom staat de
[schijnbare magnitude](/encyclopedie/magnitude) en in de vijfde de
[spectraalklasse.](/encyclopedie/spectraa)In de laatste kolom vind je het aantal jaren dat
de ster nodig heeft om één graad aan de hemel af te leggen!

  ------------------ --------------- ------ ------ ---- -----
|   |   |   |   |   |   |   |
|---|---|---|---|---|---|---|
**Naam** |**Sterrenbeeld** |**Eigenbeweging** |**Schijnbare magnitude** |**Spectraalklasse** |**Jaar per graad**
  Ster van Kapteyn   |Schildersezel   |8,70   |10,0   |M0   |410
  Groombridge 1830   |Grote Beer      |7,04   |7,0    |G5   |510
  Lacaille 9352      |Zuidervis       |6,90   |8,6    |M2   |520
  Cordoba 32416      |Beeldhouwer     |6,11   |10,0   |M3   |590
  Ross 619           |Zwaan           |5,22   |6,2    |K5   |690
  61 Cygni B         |Zwaan           |5,22   |7,2    |K7   |690
  Lalande 21185      |Grote Beer      |4,78   |8,9    |M2   |750
  Wolf 359           |Leeuw           |4,71   |15,7   |M6   |760
  ------------------ --------------- ------ ------ ---- -----

Aan de schijnbare magnitude van deze sterren kun je zien dat geen van de
sterren in de lijst helderder is dan magnitude 6.

Dit betekent dat ze geen van allen met het blote oog zicht baar zijn.
Alle sterren in de lijst staan betrekkelijk dichtbij. Anders zouden ze
nooit zo\'n grote eigenbeweging kunnen hebben. Toch stralen ze maar
weinig licht uit. Dat komt omdat ze stuk voor stuk erg klein zijn met
een lage oppervlakte-temperatuur. Aan het spectraaltype kun je dat zien.
De meeste sterren hebben spectraaltype M. Dat zijn rode sterren. En rode
sterren zijn betrekkelijk koel.

Alle sterren die we met het blote oog kunnen zien hebben een zó kleine
eigenbeweging dat er hele nauwkeurige instrumenten nodig zijn om die te
meten. Vandaar dat we mogen zeggen dat de sterrenhemel niet verandert
door de eigenbeweging van de sterren. Tenminste niet in een mensenleven.
Op de lange duur zal de sterrenhemel hierdoor wel veranderen.

---
