+++
title = "William Herschel"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![William Herschel](plaatjes/herschel.jpg){vspace="0" hspace="0"}\
  **William Herschel**

  -----------------------------------------------------------------------

Wilhelm Herschel werd op 15 november 1738 in Hannover geboren.

Hij was de tweede zoon in het gezin van tien kinderen. Zijn vader Isaac
was hobospeler in de muziekkapel van de Hannove riaanse Wacht. Hij
leerde Wilhelm viool en hobo spelen en bracht hem eveneens zijn eigen
enthousiasme voor astronomie bij. In 1753 voegde Wilhelm zich bij zijn
vader en zijn oudere broer Jacob in de regimentskapel. Hieraan kwam in
1757 een plotseling einde, toen de Hannoveranen in de slag bij
Hastenbeck door de Fransen werden verslagen. Zijn vader werd gevangen
genomen en zijn beide zoons weken uit naar Engeland, omdat ze niet terug
naar huis konden doordat de Fransen hun geboortestad hadden ingenomen.

In Engeland veranderde Wilhelm zijn voornaam in William.

Na enkele betrekkingen als musicus, meestal in Yorkshire, werd William
in 1766 tot organist in Bath benoemd. De plichten als kapelorganist
waren niet zwaar. Hierdoor had hij ruim de tijd om zowel muziekles te
geven als om concerten te organiseren. Die bezorgden hem de nodige
financiën om zich meer en meer aan de astronomie te kunnen wijden.

In 1772 liet Herschel zijn jongste zuster Caroline overkomen.

Het jaar daarop kocht hij een kwadrant en verscheidene boeken over
astronomie. De zomer bracht hij door met de ontwikkeling van de
lenzentelescopen met steeds grotere brandpuntafstanden.

Hiervoor gebruikte hij gekochte lenzen. Eerst bouwde hij een telescoop
met een lengte van 120 centimeter. Daarna een van 360 en een van 450
centimeter lengte en uiteindelijk zelfs een instrument met een
brandpuntafstand van maar liefst 9 meter. Het is nauwelijks nodig te
vertellen dat deze lenzen kijker nauwelijks te hanteren was.

In 1663 had de Schotse wis-, natuurkundige en astronoom *James Gregory*
(1638-1675) de spiegeltelescoop uitgevonden. Begin september 1773 huurde
Herschel een Gregory-spiegeltelescoop met een lengte van 60 centimeter.
Die telescoop was zoveel makkelijker om mee te werken, dat hij besloot
er zelf een te bouwen. Tegen het eind van de maand had hij reeds de
benodigde werktuigen en enkele half afgewerkte spiegels van een van zijn
kennissen gekocht en volgde hij zorgvuldig de instructies van Halley en
Molyneux op, die hij had gevonden in een boek dat al 35 jaar oud was,
maar zeker nog niet achterhaald. Zijn eerste Gregory-telescop bleek geen
succes, maar de tweede, een Newtontelescoop, toonde hem de ringen van
Saturnus en de Orionnevel. Zijn enthousiasme in zijn hobby breidde zich
explosief uit. Spoedig werd zijn hele huis erdoor in beslag genomen. In
1773 beschreef zijn zuster Caroline de toestand thuis als volgt: «een
schrijnwerker maakt in de woonkamer een buis met onderstellen, Alex (de
jongere broer van William) stelt in de slaapkamer een draaibank op om de
vormen te maken en oculairs te draaien, terwijl ik moet proberen me te
ver maken met het rollen van kartonnen buizen.» Een jaar later verhuisde
Herschel. Tegen die tijd had hij twee Newton spiegeltelescopen gebouwd;
één met een opening van 11 cm en een brandpuntafstand van 2 meter, de
ander met een opening van 23 cm en een brandpuntafstand van 3 meter.

Al deze activiteiten als meubelmaker, musicus en polijster van optische
onderdelen overdag, werden \'s nachts aangevuld met zijn waarnemingen.
De telescopen van Herschel gaven beelden van een kwaliteit die nog nooit
was bereikt. In 1777 begon hij alle sterren in de catalogus van *John
Flamsteed* (1646-1720) na te lopen. De beelden van de sterren in zijn
spiegeltelescopen waren misschien maar een tiende van de wazige vlekken,
waarmee John Flamsteed en *Edmund Halley* vrede mee hadden moeten
hebben. Daarom kon Herschel zien dat vele van die sterren geen
enkelvoudige lichtpuntjes waren, maar wel dicht bij elkaar liggende
paren. Hiermee had hij dus als eerste de dubbelsterren ontdekt. Bij de
eerste controle maakte hij gebruik van zijn 11 cm-telescoop en
observeerde hij alle sterren met een helderheid groter dan magnitude
vier. Voor deze controle had hij twee redenen. Allereerst wilde hij de
enkelvoudige sterren, waarvan de vroeger gemeten posities nog als juist
konden worden beschouwd, van de dicht bij elkaar gelegen dubbelsterren
onderscheiden, waarvan bij vroegere metingen alleen een positie voor het
midden van de wazige vlek was bepaald. Het tweede motief was, dat hij
dicht bij elkaar gelegen dubbelsterren wilde vinden, waarvan de ene
helder was en dus wellicht dicht bij de aarde stond en de zwakke
vermoedelijk erg ver van ons vandaan stond. Zulke stercombinaties zouden
dan een goede waarnemingsbasis betekenen op zoek naar de zo moei lijk
meetbare sterparallaxen en dus naar de afstanden tot de sterren. De
atmosferische lichtbreking, de verstrooiing van het sterlicht en de
fouten in de opstelling van de telescoop zouden op beide sterren
evenveel invloed hebben, zodat elk gering verschil in de positie van de
nabije ster, als gevolg van de beweging van de aarde, makkelijker aan
toonbaar zou zijn.

In maart 1781, kort nadat hij verhuisd was, was Herschel met zijn tweede
controle toe aan het sterrenbeeld Tweelingen. Op 13 maart zag hij in het
gezichtsveld van zijn telescoop een zwak lichtend object, dat in
tegenstelling tot sterren in de buurt, zich als een heldere schijf
aftekende. In de loop van de nacht bewoog de schijf zich duidelijk ten
opzichte van andere sterren en in de volgende nacht was de positie reeds
zo\'n boogminuut veranderd. Die positieverandering was vol doende om te
bewijzen dat het om een hemellichaam ging dat tot het zonnestelsel
behoorde. Herschel vermoedde dat hij een nieuwe komeet had ontdekt. In
een brief aan de twee belangrijkste astronomen van Engeland, *Nevil
Maskelyne* (1732-1811), directeur van de sterrenwacht van Greenwich en
*Hornsby*, professor in de astronomie te Oxford, schreef hij dan ook die
ontdekking neer. De totaal onthutsende superioriteit van Herschels
telescoop werd bewezen door de reacties. Hornsby kon het nieuwe
hemellichaam niet eens vinden. Maskelyne vond het object wel, maar hij
kon niet nameten hoever het zich van Herschels referentiesterren had
verwijderd. Maskelyne kon de desbetreffende sterren zien, maar ze
schenen zo zwak in zijn telescoop, dat hij ze enkel bij volledige
duisternis kon waarnemen. Als hij het dradenkruis verlichtte voor de
opmeting kon hij onmogelijk de sterren zien, waarvan hij de positie
moest meten.

De verrassing wegens het vermogen van Herschels telescoop sloeg om in
verbazing en ongeloof, toen zijn voorlopige resultaten door de
Koninklijke Academie voor Wetenschappen werden gepubliceerd. Zijn
verslag bevatte een meting van de diameter van de «komeet» - vijf
boogseconden - en maakte heel terloops melding van het gebruik van
oculairen met uitzonderlijke vergroting. Als er iets was, wat de profes
sionele sterrenkundigen absoluut en altijd aan hun amateur collega\'s
zouden duidelijk maken, dan was het toch zeker dat krachtige oculairen
helemaal geen nut hadden. Wanneer een telescoop met een oculair met een
vergroting van 200 maal een wazig beeld gaf, dan zou het gebruik van een
oculair met een vergroting van 600 maal enkel een driemaal grotere
wazige vlek produceren. Meer details konden echt niet waargenomen worden
en het zorgvuldig gebundelde sterlicht zou zodanig worden verspreid, dat
de vlek niet alleen groter, maar ook zwakker werd. En nu was er die
plattelands amateur die ongehoorde vergrotingen voor het oculair ge
bruikte en er ook nog ontdekkingen mee deed! De ontdekking was
aanvankelijk «nieuw en interessant» ge weest. Maar toen nauwkeurige
metingen waren verricht en Herschel de baan van zijn «komeet» had
bepaald, werd ze ineens «zonder eerder precedent» genoemd. Het was
echter geen komeet: voor de eerste keer in de geschreven geschie denis
was een nieuwe planeet ontdekt. De nieuwe baan was bijna tweemaal zover
van de zon verwijderd als Saturnus, de tot dan verst verwijderde
planeet. De nieuwe planeet stond zo enorm ver van de zon, dat ze maar
liefst 84 jaar jaar nodig had om éénmaal om de zon te bewegen. Zodra die
periode en de afstand bekend waren, was het niet moeilijk meer te
berekenen dat de diameter van vijf boogseconden op een reusachtige
planeet duidde en wel na Jupiter en Saturnus de derde grootste van het
zonnestelsel. Hiermee was de diameter van de nieuwe planeet viermaal zo
groot als de doorsnede van de aarde.

Als eerbetoon aan de Engelse koning George III noemde Herschel zijn
planeet «Georgium Sidus». Deze naam werd door de wetenschappelijke
wereld echter spoedig vervangen door die van de vader van Saturnus, de
mythologische [Uranus](uranus.html){.two}.

Als onmiddellijk resultaat van zijn verbijsterende ontdekking kreeg
Herschel het verzoek zijn telescoop naar het paleis te brengen om het de
koning te laten zien. Herschel ging eerst langs bij Nevil Maskelyne in
Greenwich om er zijn telescoop te vergelijken met de beide telescopen
van het observatorium en ook met de telescoop van *Alexander Aubert*,
waarvan men zei dat het de beste telescoop was die Short ooit
vervaardigd had. Maskelyne en Aubert kwamen onder de indruk van de
superioriteit van Herschels spiegeltelescoop. Zij moesten toegeven dat
het gebruik van sterk vergrotende oculairen door de uitstekende
kwaliteit van de lenzen, wel degelijk mogelijk was.

Na verschillende officiële diners en een week griep, vertrok Herschel op
2 juli 1781 naar het koninklijk paleis in Windsor.

Het was een prachtige avond en Herschel schreef erover: «Mijn instrument
schonk iedereen voldoening; de koning heeft zeer scherpe ogen en
beleefde duidelijk enorm veel genoegen aan de waarnemingen met de
telescoop.» Op aandringen van zijn vrienden vroeg Herschel de koning de
daaropvolgende week om steun voor zijn astronomisch werk.

Dat had succes, want hij werd benoemd tot Koninklijk Astro noom met een
jaarwedde van 200 pond. Zijn enige taak was de koninklijke familie een
blik door zijn telescoop te gunnen, telkens als ze dat wilden. De
toegekende jaarwedde was welis waar minder dan de helft van zijn inkomen
in Bath, maar Her Herschel huurde toch een nieuw huis in de omgeving van
Wind sor. Hij bracht zijn meubels over en tegen het einde van de maand
stelde hij er zijn telescopen reeds op.

Voordat hij Bath verliet, vond Herschel toch nog even tijd om een
reservespiegel van 30 cm diameter te gieten voor zijn pas voltooide
telescoop van zes meter lengte. Dat bleek een gelukkige
voorzorgsmaatregel, want de originele spiegel barstte door de hevige
koude van de volgende winter kapot.

Met deze instrumenten en een nieuwe van 48 cm diameter en een
brandpuntafstand van zes meter ging hij verder met het onderzoek van de
hele sterrenhemel. Ditmaal werd hij door drie redenen gedreven. Niet
alleen wilde hij zijn opzoek werk naar dubbelsterren uitbreiden, maar
ook alle nevels nauwkeurig bestuderen en catalogiseren. Bovendien wilde
hij het aantal sterren in alle richtingen, die waargenomen konden
worden, precies bepalen.

Het onderzoekswerk naar dubbelsterren ging langzaam een andere richting
uit. Herschel was tot de slotsom gekomen dat er veel te veel dicht bij
elkaar liggende sterrenparen waren om het verschijnsel nog als een
toevalligheid te kunnen beschouwen. Dit bracht zijn
basisveronderstelling aan het wankelen dat een dicht bij elkaar gelegen
sterren paar, waarvan een heldere en een zwakke, zich op verschil lende
afstanden zou bevinden en daarom bruikbaar zou zijn voor de bestudering
van de [parallax](parallax.html){.two}. De sterren moesten in feite ook
in de ruimte met elkaar verbonden zijn. Ander zijds waren er toen reeds
enkele aanwijzingen, dat bij sommige dubbelsterren de beide sterren om
elkaar bewogen.

Bij zijn onderzoek van de nevels werd Herschel aangespoord door een
lijst van nevelachtige objecten die door de Fransman [Charles
Messier](charles%20.html){.two} (1730-1817) in Parijs was ge publiceerd.
Messier was een sterrenkundige, die met enorm enthousiasme nieuwe
kometen probeerde te ontdekken. Bij haar eerste verschijning is een
verre komeet slechts als een wazig vlekje tussen de sterren te
herkennen. Om zich voor vergissingen te behoeden had Messier een lijst
gemaakt van alle nevelachtige objecten die hij kon zien en onbeweeg lijk
waren. Toen Herschel deze objecten nader onderzocht, ontdekte hij dat
zijn betere telescopen veel van deze wazige hemellichamen konden
oplossen in afzonderlijke sterren. Aanvankelijk dacht Herschel dat alle
nevels slechts verzamelingen sterren waren en dat je dat ook zou kunnen
waarnemen als je voldoende sterke en precieze telescopen had.

Herschels derde motief was zoals vermeld de bepaling van het aantal
sterren dat hij in de verschillende delen van het heelal kon zien. Dit
betekende een onderzoek, waarvoor niet enkel degelijke instrumenten,
maar ook een diepgaand inzicht in samenhang was vereist. Met zijn
voorstelling van het zonnestelsel en zijn omgeving maakte hij een enorme
geestelijke sprong in de toekomst. Zonder te weten dat zo\'n 25 jaar
eerder *Thomas Wright* (1711-1786) soortgelijke ideeën had geopperd,
maar daarna weer ingetrokken, besefte Herschel dat de zon zelf misschien
in zo\'n sterrengroep lag. Het verschijnsel van de melkweg zou dan
verklaard kunnen worden door te veronderstellen dat die verzameling
sterren zich in een vlakke schijf bevond, waarvan veel sterren te zien
zijn, wanneer men in het vlak van de schijf kijkt, en be trekkelijk
weinig wanneer men uit dat vlak wegkijkt. Hij ging ervan uit dat hij in
alle richtingen dwars door de schijf kon kijken en ook dat alle sterren
door elkaar genomen even helder waren. Met dit denkmodel kon Herschel
zijn stertellingen in afstanden omzetten - veelvouden van de afstand tot
Sirius, de helderste ster, en niet langer uitgedrukt in kilometers - en
verwierf hij tegelijkertijd de eerste duidelijke indruk van de vorm van
het melkwegstel sel.

Bij deze onderzoekingen bestond een hechte samenwerking tussen Herschel
en zijn zuster Caroline, die aan de voet van de telescoop de nodige
aantekeningen maakte, zodat de ogen van haar broer zich niet telkens aan
de duisternis hoefden aan te passen, na zijn waarnemingen bij het licht
van een lamp te hebben neergeschreven. Maar hij deed nog meer dan het
onderzoek in deze drie genoemde hoofdgroepen.

Dankzij de enorme kwaliteit van zijn telescoop kon Herschel de
rotatie-as van Mars bepalen en de beweringen weerleggen, dat er op Venus
bergen zouden bestaan. Soms kon de superio riteit van zijn instrumenten
anderen in grote staat van ver legenheid brengen, zoals die keer dat hij
een brief naar Aubert schreef, waarin hij zijn collega verzocht te beves
tigen dat de Poolster een dubbelster was, terwijl geen enkele astronoom
dit kon zien en niemand hem in het begin wilde geloven.

Ook bij ongunstige omstandigheden bleef Herschel zijn waar nemingen
verrichten en telescopen vervaardigen. De winter van 1783 was ongewoon
koud. Zelfs de inkt bevroor en zijn spiegel brak. Om het iets minder
koud te hebben moest Caroline in het pikkedonker rondjes maken rond de
met sneeuw bedekte 6-meter telescoop. Ze gleed daarbij uit en raakte
zwaar geblesseerd. En in een vruchteloze poging om koorts rillingen
tegen te gaan streek Herschel zich volledig in met een rauwe ui. De
vochtigheid in huize Herschel kwam noch de gezondheid, noch de
waarnemingen ten goede, zodat de familie in 1785 en nogmaals in 1786
verhuisde, om zich uiteindelijk in Slough te vestigen. De naam verwijst
naar «moerassig», maar het was er heel wat minder vochtig dan in
Herschels huis nabij Windsor.

In Slough begon hij dankzij een schenking van de koning aan de bouw van
een spiegeltelescoop met een brandpunt afstand van 12 meter en een
opening van 120 centimeter.

Deze opening was meer dan tweemaal zo groot dan de opening van zijn
6-meter telescoop, die toch al de grootste ter wereld was. Hij begon aan
het project ondanks een vroegere mislukking bij het gieten van een
spiegel met een diameter van 90 cm. Toen was de gietvorm opengebarsten
en was het gesmolten metaal op de vloer terechtgekomen. De tegels waren
aan stukken gesprongen en een mengsel van steen splinters en
roodgloeiend metaal was door de kamer ge spetterd.

De eerste spiegel voor zijn nieuwe telescoop werd in 1785 door een
professionele metaalgieter uit Londen gegoten. Het resultaat woog bijna
een halve ton, hoewel de spiegel dunner was dan gevraagd. Herschel
organiseerde een groep arbeiders die hem bij het slijpen en polijsten
zou helpen. Hoe hard er ook geslepen en gepolijst werd, een goed
resultaat bleef uit. Daarom werd een tweede spiegel gegoten. Deze
barstte zodat een derde spiegel nodig was. Die was dikker en zwaarder
dan de vorige spiegels. Er waren dan ook 24 arbeiders nodig om hem op de
polijsttafel te hijsen. Na lange en moeizame arbeid produceerde de
spiegel nog steeds slechte beelden.

Herschel spendeerde vervolgens bijna een volledig jaar aan de
ontwikkeling van een polijstmachine, die heel wat nauwkeuriger en
makkelijker te bedienen was dan een on handige groep ongemotiveerde
arbeiders. Op 27 augustus 1789 was het dan eindelijk zover. De spiegel
werd goed genoeg bevonden om hem in de telescoop in te bouwen. Deze
telescoop was speciaal voor deze spiegel ontworpen. Met het nieuwe
instrument, die meestal de «40 voets-telescoop» werd genoemd, had hij
vrijwel direct succes. Tijdens de tweede nacht dat hij zijn nieuwe
telescoop gebruikte, ontdekte Herschel Enceladus, de zesde maan van de
planeet Saturnus en zag hij duidelijker dan voorheen de vlekken op de
planeet.

Hoewel de reusachtige telescoop van Herschel zo\'n uitstekende start
kende, werd hij toch lang niet zo vaak gebruikt als zijn kleinere
instrumenten. Dat zijn grote telescoop toch geen doorslaand succes werd,
kwam voor een groot deel omdat de hemel boven Slough slechts zo\'n
honderd uur per jaar echt geschikt was voor waarnemingen. De grote
telescoop was te moeilijk hanteerbaar om zulke korte gelegenheden
volledig te kunnen benutten. In 1815 werd de laatste waarneming met dit
instrument verricht.

Het merendeel van zijn onderzoekingen verrichtte Herschel met de 6-meter
telescoop en later, toen hij de zestig reeds voorbij was, met een
3-meter telescoop met de ongewoon grote spiegelmiddellijn van 60 cm. De
hoeveelheid baanbrekend werk tussen 1789 en 1822 was ongehoord groot: in
1789 volgde een tweede catalogus van nevels en in 1802 een derde.

Studies over Saturnus brachten een zevende maan aan het licht (Mimas),
samen met de rotatiesnelheid van de planeet.

Artikelen over «veranderlijke» sterren werden gevolgd door metingen van
de helderheden van sterren. Andere steronder zoeken omvatten de eerste
waarnemingen van sterspectra, nog meer studies over dubbelsterren en in
1811 kwam de ontdekking dat sommige nevels geen verzamelingen van
sterren waren, maar werkelijk uit fijnverdeelde materie bestonden.
Binnen het zonnestelsel onderzocht hij de grootte van Venus, bepaalde de
rotatietijd van Mars, ontdekte de poolkappen van deze planeet, bepaalde
nauwkeurig de omlooptijden van de manen van Jupiter, ontdekte in 1787 de
manen Titania en Oberon van Uranus en in 1789 zoals gezegd de manen
Mimas en Enceladus.

Bovendien deed hij waarnemingen aan de kometen van 1807 en 1811 en
onderzocht hij de structuur van de zon.

In 1800 begon Herschel aan een onderzoek naar de ver warmende effecten
van de verschillende kleuren in het spectrum van de zon. Het
belangrijkste doel hiervan was filters te kunnen ontwikkelen, waardoor
de zonnestralen niet langer de spiegel van zijn telescoop konden
vervormen.

Hij ontdekte niet alleen dat rood licht een groter verwarmend effect had
dan groen licht, maar ook dat voorbij het rode licht er nog een
«onzichtbaar licht» moest zijn, dat zich gedroeg volgens de gewone
wetten van de optica en een groot deel van de stralingswarmte van de zon
meevoerde.

Deze ontdekking van het infrarood was op zichzelf al vol doende geweest
om Herschel een internationale faam te bezorgen, zelfs al had hij zich
helemaal niet met sterren kunde ingelaten. Het andere probleem was wel
iets subtieler.

Indien de zon, zoals Herschel had aangetoond, een ster was in een enorm
sterrenstelsel, dan moet het hele stelsel in beweging zijn. Was die
beweging naar binnen toe, dan zou het hele stelsel onder invloed van de
zwaartekracht in elkaar storten. Hij vermoedde daarom dat het
melkwegstelsel in een evenwichtige draaibeweging was, zoals het
zonnestelsel. Aan zo\'n beweging is een perspectivisch effect verbonden:
wanneer men zich in de richting van enkele voorwerpen beweegt, zoals
bomen, straatlantaarns en dergelijke, dan lijken die voorwerpen uit
elkaar te gaan en zich naar de randen van het eigen gezichtsveld te
bewegen. En andersom: wanneer men zich van die voorwerpen verwijdert,
lijken ze zich naar elkaar toe te bewegen. Herschel analyseerde de be
weging van alle sterren, waarvan de verplaatsing was gemeten en kwam tot
de conclusie dat de zon inderdaad in beweging was en dat die beweging in
de richting van een punt in het sterrenbeeld Hercules verliep. Hiermee
had hij de eigen beweging van de zon ontdekt.

In 1798 publiceerde Herschel drie catalogi die samen ongeveer 2500
nevels omvatten. In 1864 liet zijn enige zoon John Herschel de «General
Catalogue of Nebulae» verschijnen waarin 5079 objecten vermeld staan.
Hiervan werden er maar liefst 4630 door zijn vader en hemzelf ontdekt.
Deze grote catalogus werd in 1888 door *John L.E. Dreyer* (1852-1926)
uitgebreid tot 7840 objecten. Bijna alle heldere sterren stelsels staan
in deze « *New General Catagolue*» ( [NGC](ngc.html){.two}) ver meld.

In 1816 werd William Herschel in de adelstand verheven. Hij overleed op
83-jarige leeftijd op 25 augustus 1822 in Slough. Zijn reeds genoemde
zuster *Lucretia Caroline Herschel* (1750-1848) ontdekte zelf meerdere
nevels en acht kometen. Als toegewijde assistente van William had zij
een behoorlijk aandeel in zijn stercatalogi omdat zij zelf ook een
begaafd sterrenkundige was. Niet alleen op het vlak van waarnemingen,
maar ook op dat van berekenen.

In 1822 ging zij terug naar haar geboorteplaats Hannover in Duitsland.
Zij overleed op 9 januari 1848 in Roskilde op 97-jarige leeftijd.

William\'s zoon *John Frederick William Herschel* (1792-1871) behoorde
tot de belangrijkste sterren-, natuur- en schei kundigen van zijn tijd.
Hij studeerde af aan de universiteit van Cambridge. Na zijn studie begon
hij met een systematisch onderzoek van de noordelijke hemel waarbij hij
vele nieuwe nevels en dubbelsterren ontdekte. Van 1834 tot 1838 verbleef
hij in Zuid-Afrika om, nabij Kaap de Goede Hoop, zijn onder zoekingen
ook tot de zuidelijke hemel uit te breiden. Zijn waarnemingen zijn
verzameld in zijn «Cape Observations» die in 1839 verschenen. Hij gaf
verschillende catalogi van dubbelsterren uit, alsmede de reeds vermelde
catalogus van 5079 sterrenhopen en nevels. Als een der eersten voerde
hij de fotografie in de sterrenkunde in. In 1848 werd hij tot president
van de Royal Astronomical Society gekozen en in 1850 tot koninklijk
muntmeester. In 1831 werd hij in de adelstand verheven. Hij overleed op
11 mei 1871 op 79 jarige leeftijd in Collingwood in het Engelse
graafschap Kent.
