+++
title = "Luchtpomp"
date = 2023-11-17T19:54:58+01:00
draft = false
+++


--------------------------------------------------------------------------------------------------
In het midden van de 18de eeuw bevond de geestelijke en sterrenkundige
*Nicolas-Louis de Lacaille* zich op het zuidelijk halfrond. Aan de hemel
bakende hij een aantal gebieden af die hij voorzag van namen. Op deze
wijze ontstonden een aantal nieuwe sterrenbeelden, waarvan dit er één
is. Hij noemde het sterrenbeeld naar de luchtpomp van de Engelse fysicus
en chemicus *Robert Boyle*. Proeven met de door Boyle verbeterde
luchtpomp leidden hem naar de naar hem genoemd gaswet (Wet van Boyle).

Het sterrenbeeld Luchtpomp bestaat slechts uit enkele zeer zwakke
sterren. De helderste is van [magnitude](/encyclopedie/magnitude) 4,4.
Bovendien is dit sterrenbeeld vanuit Nederland nooit zichtbaar.

De Latijnse naam van het sterrenbeeld Luchtpomp is *Antlia*. De tweede
naamval (genitief) is Antliae. Als we het over de ster alfa (a) van het
sterrenbeeld hebben zeggen we a Antliae of a Ant, want de officiële
afkorting van het sterrenbeeld is Ant.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---------------------------------------------------------------------------------------------------
