+++
title = "Buiging"
date = 2023-11-17T19:54:58+01:00
draft = false
+++

---
Een afwijking van de rechte weg van lichtstralen noemen we buiging. Het
licht wordt gebogen aan de randen van voorwerpen.

Hierdoor waaieren de lichtstralen wat uiteen. Je kunt dit zelf makkelijk
vaststellen. Neem maar een stuk karton en prik er een gaatje in. Houd
het stuk karton nu in de zon op pakweg een meter van de muur. Op de muur
zie je geen lichtpuntje, maar een klein vlekje. Dat vlekje is veel
groter dan het gaatje in het karton waar het licht doorheen komt. In het
midden is het vlekje het helderst. Naar de rand toe wordt het steeds
zwakker.

Buiging treedt ook op in een kijker. De lichtstralen worden aan de rand
van de lens een beetje gebogen. Hierdoor zie je een ster niet helemaal
scherp. Bovendien verschijnen rond de ster een aantal ringen. Deze
*buigingsringen* zijn bij heldere sterren altijd gekleurd. Hoe ze
precies ontstaan is moeilijk uit te leggen. Het heeft te maken met de
eigen schappen van licht.

Buigingsringen zie je het beste in kijkers met zeer goede lenzen. Maar
hoe groter de lens, hoe minder last je er van hebt. Ook bij een zwakke
vergroting heb je niet zo veel last van buigingsringen. Maar ga je meer
vergroten, dan wordt het buigingsbeeldje steeds groter. Nog sterker
vergroten is zinloos. Je krijgt dan alleen maar meer last van de
buigings fouten.

Zo heeft iedere kijker een maximale bruikbare vergroting. We zeggen, dat
de kijker bij die vergroting buigingsbegrensd is. Een kleinere lens laat
bij dezelfde vergroting een groter buigingsbeeldje zien. Daarom geldt:
hoe kleiner de lens van een kijker, hoe kleiner de maximale bruikbare
vergroting.

In de tabel op de volgende bladzijde zie je wat de maximale bruikbare
vergroting is voor enkele kijkers. Je ziet dat deze ongeveer 1½ keer zo
groot is als de middellijn van de lens in millimeters. De
[JWG-kijker](/encyclopedie/jwgkijker) heeft een lens met een middellijn van
60 millimeter. Deze kijker is daarom bij een vergroting van 90 keer (1½
x 60) buigingsbegrensd.

Bij een minder goede lens heb je veel meer last van andere beeldfouten.
Van buiging merk je dan haast niets.

---
