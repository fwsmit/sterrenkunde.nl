# VLA

\

Afkorting van « *Very Large Array*» een radio-sterrenwacht die in 1980
in de woestijn op de vlakte van San Augustin bij Socorro, in de
Amerikaanse staat New Mexico werd gebouwd.

Deze radio-sterrenwacht telt maar liefst zevenentwintig aparte schotels
met elk een middellijn van 26 meter. Ze heeft de vorm van een Y met 21
kilometer lange armen. Elke arm is een spoorlijn, zodat de 27
radio-telescopen in een antenne patroon opgesteld kunnen worden dat het
meest geschikt is voor de vereiste waarnemingen. Met elkaar hebben de
telescopen een oplossend vermogen dat beter is dan dat van de allerbeste
radiotelescopen. De bouw van deze radiosterrenwacht heeft 100 miljoen
dollar gekost.
