+++
title = "Culmineren"
date = 2023-11-17T19:54:58+01:00
draft = false
+++

---
Een hemellichaam culmineert als het op de *plaatselijke meridiaan*
staat. De plaatselijke meridiaan is een denk beeldige lijn. Die loopt
van het zuiden recht over je hoofd naar het noorden. Anders gezegd: het
is de lijn, die het zuidpunt, het *zenit* en het noordpunt met elkaar
verbindt. Staat een hemellichaam op de plaatselijke meridiaan, dan staat
het dus altijd precies in het zuiden óf precies in het noorden.

Denk eens aan de dagelijkse beweging van de zon. De zon komt op in het
oosten. Ongeveer midden op de dag staat de zon in het zuiden. Hij
culmineert als hij op de plaatse lijke meridiaan staat. Tijdens deze
culminatie staat de zon zo hoog mogelijk aan de hemel. Na de culminatie
wordt de hoogte weer minder. De zon gaat in het westen onder.

Rond middernacht staat hij precies in het noorden. De zon culmineert nu
dus opnieuw. Nu bereikt hij juist zijn l  gste stand. Hij staat zo ver
mogelijk onder de horizon.

Ieder hemellichaam culmineert zo twee maal per dag. De ene keer bereikt
het hemellichaam de hoogste stand. De andere keer de laagste stand. Vaak
is maar één van die twee culminaties zichtbaar. Net als bij de zon. Die
culminatie vindt plaats in het zuiden als het hemellichaam de hoogste
stand bereikt. Het kan ook zijn, dat je een ster twee maal per dag kunt
zien culmineren. Ook in zijn laagste stand staat zo\'n ster nog boven de
horizon. Precies in het noorden.

Het zijn sterren, die nooit onder de horizon verdwijnen. We noemen ze
*circumpolaire sterren*. De sterren van de Grote Beer zijn er een
voorbeeld van. Staan de sterren in hun hoogste stand, dan spreken we van
*bovenste culminatie*.

Staan ze in de laagste stand, dan hebben we het over *onderste
culminatie*.

Bij sommige sterren gebeuren beide culminaties in het noorden. Deze
sterren staan vrij dicht bij de noordelijke hemelpool. Om precies te
zijn: op minder dan 38 graden.

Tenslotte zijn er ook sterren, die we nooit kunnen zien culmineren. Dat
zijn sterren, die nooit boven de horizon komen. Zelfs niet wanneer ze
hun hoogste stand bereiken.

Om ze te zien zou je ver naar het zuiden moeten reizen.

Hóe hoog een ster boven de zuidelijke horizon kan komen te staan is niet
zo moeilijk zelf uit te rekenen. Je moet dan wel de
[declinatie](/encyclopedie/rechteklimming) van de ster weten. En ook de [geografische breedte](/encyclopedie/geografi) van de plaats waar je staat. Voor Utrecht
is de geografische breedte ongeveer 52°. Voor Groningen is dat ongeveer
53° en voor Maastricht 51°.

We gebruiken de formule: *culminatiehoogte = declinatie + 90 graden -
geografische breedte.* Een voorbeeld: De geografische breedte bedraagt
52°. De ster Aldebaran heeft een declinatie van +16°. Wat is nu zijn
culminatie hoogte? De formule was: culminatiehoogte = declinatie + 90°
geografische breedte.

Voor Aldebaran: culminatiehoogte = +16° + 90° - 52° = 54°. Hoger dan 54°
boven de horizon kan Aldebaran in Utrecht nooit komen te staan.

---
