+++
title = "Superclusters"
date = 2023-11-17T19:54:58+01:00
draft = false
+++

\

Al heel lang weten de sterrenkundigen dat
[sterrenstelsels](sterrenstelsel.html){.two} in groepen voorkomen.
Dergelijke groepen sterrenstelsels worden clusters genoemd. De bekendste
cluster is de [Lokale Groep](lokalegr.html){.two}.

waartoe ook ons [Melkwegstelsel](melkwegs.html){.two} behoort. De Lokale
Groep telt enkele tientallen leden waarvan het Melkwegstelsel net niet
het grootste stelsel is. Ze neemt wel een goede tweede plaats in. De
«grote broer» van ons Melkwegstelsel is de
[Andromedanevel](andromedanevel.html){.two} (ook wel aangeduid als M 31
of NGC 224) die op een afstand staat van 2,2 miljoen
[lichtjaar](lichtjaa.html){.two}. De Andromedanevel lijkt heel veel op
ons Melkwegstelsel, maar ze is een slag groter en telt minstens
anderhalf keer zoveel sterren.

Nog niet zo heel lang geleden zijn in het heelal super clusters ontdekt.
Dat zijn langgerekte slierten van vele miljoenen sterrenstelsels. Zelf
bestaan die weer uit kleinere clusters en groepen. Superclusters zijn de
grootste structuren die in het heelal voorkomen. De grootste
superclusters hebben een lengte van meer dan een half miljard lichtjaar.
Nog grotere structuren kunnen niet voorkomen, omdat het heelal daarvoor
niet lang genoeg bestaat. Er is gewoon nog niet vol doende tijd
verstreken voor de vorming van «megaclusters».

De Lokale Groep, en dus ook het Melkwegstelsel, maakt deel uit van zo\'n
supercluster. We bevinden ons in een langgerekte supercluster die door
de astronomen de *Lokale Supercluster* wordt genoemd. De tienduizenden
sterrenstelsels in de Lokale Supercluster vormen de directe woonomgeving
van ons Melkweg stelsel en staat naar astronomische maatstaven
betrekkelijk dichtbij. Toch vormt de Lokale Supercluster slechts een
onbetekenend stukje van het ingewikkelde kosmische web van
sterrenstelsels. Aan één kant van de Lokale Supercluster bevindt zich
een geweldige concentratie van sterrenstelsels met een doorsnede van
driehonderd miljoen lichtjaar. Deze supercluster wordt de *Grote
Aantrekker* genoemd. Een hele toepasselijke naam, want door de
aantrekkingskracht van de Grote Aantrekker worden de leden van de Lokale
Supercluster in één bepaalde richting getrokken. Alle stelsels bewegen
met een snelheid van duizend kilometer per seconde in de richting van
het sterrenbeeld Centaurus. De massa van de Grote Aantrekker is even
groot als de massa van een half miljoen sterrenstelsels. De afstand tot
de Grote Aantrekker bedraagt zo\'n 150 miljoen lichtjaar.
Sterrenstelsels aan de andere kant van de Grote Aantrekker, bewegen
juist in tegenovergestelde richting.

In tegenovergestelde richting van de Grote Aantrekker staat een andere
supercluster. Dat is de *Perseus-Piscus-super cluster* die een totale
lengte heeft van ongeveer een half miljard lichtjaar! Tussen die
geweldenaren is de Lokale Supercluster slechts een onopvallende
structuur.

De kern van de Lokale Supercluster wordt gevormd door de *Virgocluster*,
op een kleine zestigmiljoen lichtjaar afstand van de Lokale Groep. De
Virgocluster bestaat uit enkele duizenden sterrenstelsels, waarvan het
elliptische stelsel M 87 de grootste is. Bovendien staan de stelsels in
deze grote cluster gemiddeld veel dichter bij elkaar dan die aan de
randen van de Lokale Supercluster. Die randen worden gevormd door
verschillende kleinere clusters en groepen van sterrenstelsels, die
allemaal genoemd zijn naar het sterrenbeeld waarin ze, gezien vanaf de
aarde, staan: de Ursa Major-cluster, de Coma-cluster, de
Centaurus-cluster, de Hercules-cluster, de Sculptor-cluster, enzovoort.
