+++
title = "Almagest"
date = 2023-11-17T19:54:58+01:00
draft = false
+++


--------------------------------------------------------------------------------------
Almagest is de Arabische titel van een vertaling van het belangrijkste
boek van de astronoom [Claudius Ptolemaeus](/encyclopedie/ptolemaeus).

De oorspronkelijke titel luidt «Megalé suntaxis tès astronomias» dat
«Grote verhandeling over de sterrenkunde» betekent. Ptolemaeus was een
Grieks sterrenkundige uit Alexandrië die leefde van 87 - 150 na
Christus. Hij dacht dacht de aarde in het middelpunt van het heelal
stond. De zon, maan en de planeten zouden om de aarde heen draaien.

Dit wereldbeeld wordt wel het *geocentrisch wereldbeeld* genoemd. In een
heel dik boek zette Ptolemaeus zijn theorie uiteen. Het was voor die
tijd een erg ingewikkeld boek.

Sterrenkundigen uit Arabië kregen het boek ook onder ogen.

Ze vonden het zó goed, dat ze het «Almagest» noemden. Dat betekent: de
grootste. Dit is zeker ook een hele toepasse lijke naam voor het werk
van Ptolemaeus dat in feite uit maar liefst 13 boeken bestond. De eerste
twee boeken houden zich bezig met de sferenleer en het derde boek met de
theorie van de beweging van de zon. Het vierde boek behandelt alge mene
sterrenkunde. Boek vijf beschrijft de bewegingen van de maan terwijl
boek zes de maans- en zonsverduisteringen be handelen. De volgende twee
delen bevatten de oudste sterren catalogus en de boeken negen tot en met
dertien behandelen de bewegingen van de planeten.

Het werk van Claudius Ptolemaeus is vele honderden jaren het
belangrijkste sterrenkundige werk geweest. Het duurde tot in de 16e eeuw
alvorens het geocentrische wereldbeeld, waarvoor Ptolemaeus pleitte,
vervangen werd door het 
[heliocentrische wereldbeeld](/encyclopedie/heliocentrisch), het wereldbeeld waarin de zon
centraal staat en waarin alle planeten om de zon bewegen.

---------------------------------------------------------------------------------------------------------------
