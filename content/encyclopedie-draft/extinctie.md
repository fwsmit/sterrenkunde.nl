# Extinctie

\

De ruimte tussen de sterren is niet helemaal leeg. Er bevinden zich
talloze gas- en stofdeeltjes. Deze deeltjes noemen we [interstellaire
materie](interste.html){.two}. Onder materie verstaan we alles wat
ruimte inneemt. Het is afkomstig van het woord materiaal. Interstellair
betekent \'tussen de sterren\'.

Door de interstellaire materie wordt het licht van sterren in elke
richting verzwakt. Net zoals een straatlantaarn bij mist ook verzwakt
wordt door de waterdruppeltjes. Dit verzwakkingsproces noemen we
extinctie of *interstellaire absorptie*. De extinctie verschilt van
plaats tot plaats.

Ze is afhankelijk van de dichtheid van de gas- en stofwolken.

In de richting van de [melkweg](melkweg.html){.two} is de waarde
gemiddeld 2 [magnituden](magnitud.html){.two} per *kiloparsec*. EÃ©n
kiloparsec is duizend *parsec* ofwel 3260
[lichtjaar](lichtjaa.html){.two}. Op deze afstand lijken de sterren dus
2 magnituden zwakker vanwege de interstellaire materie. Op sommige
plaatsen is die verzwakking echter veel groter. In sommige wolken wel
tientallen magnituden per parsec! De verzwakking van het sterlicht, dus
de extinctie, is niet voor alle straling hetzelfde. Rode straling heeft
minder te lijden van de extinctie dan blauwe straling. Het gevolg is dat
de kleur van de ster verandert als gevolg van het stof. Dit verschijnsel
noemen we *interstellaire verroding.*
