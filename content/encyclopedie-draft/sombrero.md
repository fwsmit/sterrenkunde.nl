# Sombreronevel

\

In de catalogus van [Messier](messierl.html){.two} komt de Sombreronevel
voor als M 104. In de [New General Catalogue](ngc.html){.two} heeft het
de aanduiding NGC 4594 gekregen. De Sombreronevel is een
[sterrenstelsel\
](sterrenstelsel.html){.two}dat te vinden is in het sterrenbeeld Maagd,
vlakbij de grens met het sterrenbeeld Raaf. Het is op 9 april 1781
ontdekt door de Franse sterrenkundige *Pierre Méchain* (1744-1804).

De schijnbare helderheid van het stelsel bedraagt
[magnitude](magnitud.html){.two}8,7. De absolute magnitude is ongeveer
-22. Dat is aardig wat helderder dan de absolute magnitude van ons
Melkweg stelsel die -20 bedraagt. Met zijn diameter van 130.000
lichtjaar is M 104 ook groter dan ons eigen sterrenstelsel.

Alhoewel de Sombreronevel meer dan twintig graden ten zuiden van het
centrum van de Virgo-cluster ligt, wordt toch algemeen aangenomen dat
het stelsel deel uitmaakt van deze grote groep van sterrenstelsels.

De spiraalarmen van de Sombreronevel zijn gemarkeerd door banen van stof
die strak om de kern zijn gewonden. Het sterrenstelsel bevindt zich
ongeveer op 40 miljoen licht jaar afstand en heeft een massa van meer
dan één biljoen (duizend miljard) zonsmassa\'s! Ons eigen sterrenstelsel
zou van opzij gezien en vanaf een vergelijkbare afstand veel op de
Sombreronevel lijken.
