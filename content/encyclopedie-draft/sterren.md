+++
title = "Sterren"
date = 2023-11-17T19:54:58+01:00
draft = false
+++

\

Als je op een heldere maanloze nacht, ver van de bewoonde wereld, naar
de hemel kijkt, kun je enkele duizenden sterren zien. Sterren zijn
eigenlijk zonnen. Onze zon is een gewone ster! Dat de zon zo helder is
komt doordat de zon veel dichterbij de aarde staat dan de sterren.
Daarom lijkt hij ook erg groot. Veel sterren zijn echter groter dan de
zon. Maar de meeste sterren zijn kleiner.

Op de zon is het vreselijk heet. Dus ook op de sterren. Het is er zó
heet dat er geen vaste stoffen of vloeistoffen voor kunnen komen.
Sterren zijn enorme gasbollen in de ruimte. Net als de zon.

Dat de sterren niet allemaal even helder zijn heeft drie redenen.
Allereerst staan de sterren niet allemaal even ver weg. Ook zijn ze niet
allemaal even groot. De derde reden is dat ze niet allemaal even heet
zijn.

Zoals gezegd staan de sterren allemaal erg ver weg. Zo ver weg, dat je
ze zelfs in de grootste telescopen niet groter dan een puntje kunt zien.
De zon is de enige ster waarop we details zoals zonnevlekken kunnen
zien. Toch bedraagt de gemiddelde afstand van de aarde tot de zon al
149.597.900 kilometer. Vaak ronden we dit af tot 150 miljoen kilometer.
Die gemiddelde afstand van de aarde tot de zon noemen we een
*astronomische eenheid*. De astronomische eenheid wordt meestal gebruikt
als afstandsmaat voor afstanden binnen het zonnestelsel.

De sterren staan zo ver van ons vandaan dat we hun afstanden niet meer
in astronomische eenheden opgeven. Laat staan in kilometers. Nee, de
afstanden tot de sterren worden meestal in lichtjaren opgegeven. Eén
*lichtjaar* is de afstand die het licht in één jaar aflegt. Want ook
licht gaat niet oneindig snel. Wel is de snelheid van het licht
verschrikkelijk groot.

Iedere seconde legt het licht bijna 300.000 kilometer af (om precies te
zijn 299.793 km). Om van de zon naar de aarde te reizen heeft het licht
slechts 8 minuten en 20 seconden nodig.

In een jaar zitten 60x60x24x365,25 = 31.557.000 seconden.

In die tijd legt het licht dus 31.557.000 x 300.000 = 9.467.280.000.000
kilometer af. Dat is ongeveer 9,5 biljoen km en ruim 63.000 keer zover
als de afstand aarde - zon! De ster die het dichtst bij de zon staat is
[Proxima Centauri](proxima.html){.two}.

Deze ster bevindt zich in het sterrenbeeld Centaurus. Proxima betekent
dichtbij. Toch heeft het licht al iets meer dan 4 jaar nodig om vanaf
die ster de aarde te bereiken.

Hieronder vind je een lijstje van sterren die minder dan 10 lichtjaar
van de aarde staan:

\
TABEL INVOEGEN\
\
/ [dubbelster](dubbelst.html){.two}-systeem.

Daartoe behoren ook de sterren Alfa Centauri A en Alfa Centauri B. Deze
sterren staan zo dicht bij elkaar dat we ze zonder kijker niet
afzonderlijk kunnen zien. Ook Sirius A en Sirius B vormen een
dubbelstersysteem evenals UV Ceti A en UV Ceti B.

Je zou eigenlijk verwachten dat de sterren op de vorige bladzijde
allemaal makkelijk met het blote oog zichtbaar moeten zijn. Ze staan
immers erg dichtbij in vergelijking met alle andere sterren. Toch is dat
niet zo. Alleen de sterren Alfa Centauri A en B en Sirius A zijn helder
genoeg om met het blote oog zichtbaar te zijn. Dat betekent dat de
andere de andere sterren of betrekkelijk koel, of erg klein moeten zijn.

Of een ster heet of juist koel is kun je eenvoudig zien.

Je hoeft alleen maar naar de *kleur* te kijken. Ons oog is gevoelig
genoeg om zonder hulpmiddelen van de helderste sterren de kleur te
kunnen zien. Bij de wat zwakkere sterren lukt dat niet meer. Dan heb je
een verrekijker of sterrekijker nodig.

Hoe *heter* een ster, hoe *blauwer* zijn kleur. Hoe *koeler* de ster,
hoe *roder* zijn kleur. Als we het over de temperatuur van een ster
hebben, bedoelen we de temperatuur aan het oppervlak van die ster. Naar
binnen toe wordt het snel veel heter.

Wat temperatuur en kleur betreft kunnen we de sterren in een aantal
klassen verdelen. Al deze klassen hebben een letter gekregen. Zo kennen
we de klassen O, B, A, F, G, K en M. Deze klassen noemen we
*spectraalklassen*. Bijna alle sterren behoren tot een van deze klassen.
Uit de spectraal klasse of spectraaltype kunnen we de kleur en de
temperatuur aan het oppervlak van een ster bepalen. Dat kun je zien in
het lijstje op de volgende bladzijde.

Je ziet dat het helemaal niet zo moeilijk is. Probeer de volgorde van de
letters uit je hoofd te leren. Dat kan bij voorbeeld met het zinnetje «
*O*nze *B*uurman *A*antjes *F*otografeert *G*raag *K*leine *M*eisjes» of
« *O*ns *B*ezoek *A*an *F*raneker *G*arandeert *K*ostelijke *M*omenten».
De beginletters van ieder woord in deze zinnetjes vormen de juiste
volgorde in de spectraalklassen.

Nu is het natuurlijk niet zo dat een witte ster altijd precies een
oppervlakte-temperatuur van precies 10.000 graden heeft. Of een gele
ster een oppervlakte-temperatuur van precies 6.000 graden. Een gele ster
kan best 5500 graden heet zijn, of 6500 graden. Maar dan is het
spectraaltype niet precies G. We kunnen bij de spectraalklassen namelijk
een nog fijnere verdeling maken. Deze verdeling gaat van 0 tot en met 9.
Zo heeft een ster met een temperatuur van 10.000 graden het
spectraaltype A0. Is de temperatuur iets lager, dan is het spectraaltype
A1. Zo kunnen we verder gaan tot spectraaltype A9. Die sterren zijn al
wat wit-geel, terwijl de temperatuur nog maar 8200 graden bedraagt. Is
bij een ster de temperatuur nóg iets lager (namelijk 8.000 graden), dan
is het spectraaltype F0.

Van één ster kunnen we heel duidelijk zijn kleur zien: de zon.

De kleur geel komt overeen met een oppervlaktetemperatuur van 6000°. De
juiste temperatuur van de zon is echter iets lager, namelijk 5700°. Het
spectraaltype van de zon is daarom ook niet precies G0, maar G2.

Hieronder geven we je een lijstje van enkele heldere sterren.

Probeer ze eens aan de hemel te vinden en kijk eens of je inderdaad de
kleur kunt onderscheiden.

zien is dat ze niet allemaal even groot zijn. Hele grote sterren noemen
we [reuzen](reuzenst.html){.two}. Sterren die nóg veel groter zijn dan
reuzen worden *superreuzen* genoemd. Betelgeuze in het sterrenbeeld
Orion is zo\'n superreus. Deze ster heeft een middellijn van maar liefst
meer dan 400 miljoen kilometer.

Dat is meer dan de doorsnede van de aardbaan om de zon. En dan te
bedenken dat er sterren zijn die nog aanmerkelijk groter zijn dan
Betelgeuze.

Sterren die erg klein zijn noemen we [dwergen](dwerg.html){.two}. Een
van de kleinste normale sterren is de witte dwerg LP-327-16. Deze ster
is pas in mei 1962 ontdekt. Zijn middellijn bedraagt slechts ongeveer
1700 kilometer. Dat is slechts de helft van de middellijn van de maan.
Er zijn echter ook sterren die weer veel kleiner zijn dan dwergsterren.
Dat zijn bij voorbeeld [neutronensterren](neutrone.html){.two}. Deze
hebben een middellijn van slechts 20 kilometer. Toch zijn ze wel even
zwaar als de zon.

Neutronensterren zijn dan ook hele bijzondere sterren.

Hieronder vind je een lijst van de 16 helderste sterren. Ook is de
helderheid ( [schijnbare magnitude](magnitud.html){.two}), de afstand in
lichtjaar en het *spectraaltype* (Sp) gegeven.

    naam        sterrenbeeld     helderheid    afstand in   Sp 
                                 (magnitude)   lichtjaar 
    Sirius      Grote Hond         - 1,46           9       A1 
    Canopus     Kiel               - 0,72         365       F0 
    Toliman     Centaurus          - 0,27           4       K5 
    Arcturus    Boötes             - 0,04          35       K2 
    Wega        Lier               + 0,03          26       A1 
    Capella     Voerman            + 0,08          45       G5 
    Rigel       Orion              + 0,11        1300       B8 
    Procyon     Kleine Hond        + 0,38          11       F5 
    Achernar    Eridanus           + 0,46          78       B9 
    Betelgeuze  Orion              + 0,60         470       M2 
    Hadar       Centaurus          + 0,61         325       B3 
    Altair      Adelaar            + 0,77          16       A7 
    Aldebaran   Stier              + 0,85          64       K5 
    Acrux       Zuiderkruis        + 0,86         300       B1 
    Antares     Schorpioen         + 0,94         365       M1 
    Spica       Maagd              + 0,97         220       B2

een ster zoals we die vanaf de aarde zien. Hoe kleiner de schijnbare
magnitude hoe helderder de ster. De zwakste sterren die je onder goede
weersomstandigheden nog net zonder kijker kunt zien hebben een
helderheid van magnitude 6. Ze zijn honderd keer zwakker als een ster
van magnitude 1.

Van de 16 helderste sterren op de vorige bladzijde kun je aan het
spectraaltype zien dat Acrux de grootste opper vlakte-temperatuur heeft.
Betelgeuze behoort tot de helderste sterren alhoewel de ster veel verder
weg staat dan de andere heldere sterren. Bovendien is het de ster met de
laagste oppervlakte-temperatuur. Kijk maar naar het spectraaltype.

Dan moet Betelgeuze inderdaad wel heel erg groot zijn.

Anders kan deze ster nooit zo helder zijn. We hebben al verteld dat
Betelgeuze een superreus is. Om precies te zijn een rode superreus.

Je weet inmiddels al dat er hele grote en hele kleine sterren zijn. Er
zijn sterren die duizend keer groter zijn dan de zon. We mogen echter
niet zeggen dat zo\'n ster dan ook duizendmaal meer inhoud heeft. Dat
willen we uitleggen met een voorbeeld. Stel je hebt een grote kist van
100 cm lang, 100 cm breed en 100 cm hoog. Die ga je vullen met blokken
van 10 cm lang, 10 cm breed en 10 cm hoog. Je ziet dat de doorsnede van
de kist 10 keer zo groot is als de doorsnede van de blokjes. Hoeveel
blokjes gaan er eigenlijk in de kist. Wel op de bodem kun je al 10 keer
10 = 100 blokjes kwijt. Bovendien kun je 10 van deze lagen maken. In de
kist gaan dus 10 x 10 x 10 is maar liefst 1000 blokjes. Zo gaat het ook
bij sterren. De zon heeft een middellijn die ruim 100 keer groter is als
de middellijn van de aarde. Stel dat je de zonnebol zou kunnen vullen
met aardbolletjes. Dat zou je merken dat er meer dan één miljoen
aardbollen in de zon gaan. Het volume van de zon is dus meer dan 1
miljoen keer het volume van de aarde. Met *volume* bedoelen we de
hoeveelheid ruimte die door iets wordt ingenomen.

Je kunt je wel indenken dat de sterren heel erg zwaar zullen zijn. Dus
erg veel *massa* zullen hebben. Maar is de massa (de hoeveelheid
materie) van een ster nu ook zo veel groter ten opzichte van andere
sterren als het volume? Zeker niet! De meeste sterren zijn hooguit 10
keer zwaarder dan de zon of hooguit 10 keer lichter. Dat komt doordat
alle gasdeeltjes bij een kleine ster erg dicht op elkaar zitten. Je kunt
het vergelijken met een emmer sneeuw waarvan we de sneeuw stevig hebben
aangestampt. De gasdeeltjes in de kleine ster worden als het ware
samengeperst in een kleine ruimte. Als echter het volume van een ster
groot is, dan zullen de gasdeeltjes veel minder dicht op elkaar zitten.

Zo zijn er sterren waarvan een luciferdoosje vol van de materie van
zo\'n ster hier op aarde vele duizenden kilo\'s zou wegen. Dat zijn
kleine sterren, waar alle gasdeeltjes heel dicht op elkaar zitten.

Van grote sterren zal een luciferdoosje vol materie van die ster maar
weinig wegen. Hier zitten namelijk veel minder gasdeeltjes in omdat de
gasdeeltjes van zo\'n grote ster niet dicht op elkaar gepakt zitten.

Eigenlijk zouden we ook moeten praten over het *soortelijk gewicht*.
Hiermee bedoelen we hoeveel één liter van een bepaalde stof weegt. Het
soortelijk gewicht van water is precies 1. Eén liter water weegt precies
één kilogram.

Een liter lucht weegt natuurlijk veel minder. Het soortelijk gewicht van
lucht is dan ook veel kleiner dan dat van water.

Een liter lood weegt echter ruim 11 kilogram. Daarom is het soortelijk
gewicht van lood ook ruim 11.

Zo kunnen we ook het soortelijk gewicht van sterren bepalen.

Bij kleine sterren is het soortelijk gewicht erg groot omdat alle
gasdeeltjes erg dicht op elkaar zitten. Grote sterren hebben een veel
kleiner soortelijk gewicht.
