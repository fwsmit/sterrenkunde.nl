+++
title = "Cassini"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![Giovanni Dominico Cassini](plaatjes/cassini.jpg){vspace="0"
  hspace="0"}\
  **Giovanni Dominico Cassini**

  -----------------------------------------------------------------------

Giovanni Dominico Cassini (1625-1712) was een Italiaans sterrenkundige.
Hij was professor in de astronomie aan de universiteit van Bologna. In
1665 bepaalde hij hoeveel tijd Jupiter nodig had om éénmaal om zijn as
te draaien. Een jaar later deed hij hetzelfde voor Mars. Kort daarna
maakte hij tabellen van de bewegingen van Io, Europa, Ganymedes en
Callisto. Dat zijn de vier helderste manen van Jupiter.

In 1669 werd hem gevraagd of hij directeur wilde worden van de nieuwe
sterrenwacht van Parijs. Die sterrenwacht zou in 1671 geopend worden.
Cassini wilde wel. Hij werd Fransman en veranderde zijn voornamen in
Jean Dominique.

In Parijs ontdekte Cassini tussen 1671 en 1684 vier manen van Saturnus:
Japetus in 1671, Rhea in 1672 en Tethys en Dione in 1684. In 1675
ontdekte hij dat de ring van de planeet Saturnus uit meerdere ringen
bestaat. De donkere scheiding tussen de twee helderste delen draagt nog
steeds zijn naam: de *Scheiding van Cassini*. Hij heeft verder nog vele
andere ontdekkingen gedaan.

Na zijn dood werd zijn zoon Jacques Cassini (1677-1756) directeur van de
Parijse sterrenwacht. Deze maakte tabellen van de bewegingen van de
Saturnusmaantjes. Zijn zoon César François Cassini de Thury (1714-1784)
werd in 1756 direc teur van de sterrenwacht. Ook hij werd weer door zijn
zoon opgevolgd. Dat was Jacques Dominique Cassini (1747-1845).

Vanaf de opening in 1671 tot het jaar 1845 is dus een Cassini directeur
van de sterrenwacht van Parijs geweest.
