# Dolfijn

\

Het sterrenbeeld Dolfijn is een klein en niet zo belangrijk
sterrenbeeld. Alle sterren zijn ongeveer even zwak. Je kunt het
sterrenbeeld in de zomer en herfst aan de linkerkant van de heldere ster
Altaïr van het sterrenbeeld Arend of Adelaar aan de hemel vinden.\
Hieronder vind je nog enkele gegevens over de twee helderste sterren van
dit sterrenbeeld. Achtereenvolgens vind je de Griekse letteraanduiding,
de naam, de afstand in [lichtjaar](lichtjaar.html){.two}, het
[spectraaltype](spectraa.html){.two}, de [schijnbare
magnitude](magnitude.html){.two} en tenslotte de [absolute
magnitude](absolute.html){.two}.

     
    alfa Del    Svalocin     270 lj     B8     3,86     -0,7 
    beta Del    Rotanev       96 lj     F3     3,72      1,4 

De Latijnse naam van het sterrenbeeld Dolfijn is *Delphinus*.

Bij gebruik van de tweede naamval wordt dit Delphini. Als we het hebben
over de ster alfa (a) van het sterrenbeeld Dolfijn zeggen we a Delphini
of we schrijven a Del, want de officiële afkorting van het sterrenbeeld
Dolfijn is Del.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
