# Omega Centauri

\

Omega Centauri is de naam van een [bolvormige
sterrenhoop](bolvormi.html){.two} in het sterrenbeeld Centaurus. Helaas
is deze bolhoop vanuit ons land niet te zien. Op het zuidelijk halfrond
is Omega Centauri makkelijk als een wazig vlekje te herkennen.

Omega Centauri is de grootste bolvormige sterrenhoop die we kennen. De
afstand bedraagt ongeveer 16.300 [lichtjaar](lichtjaa.html){.two} en
zijn doorsnede is ongeveer 153 lichtjaar. Zijn massa is enkele jaren
geleden nauwkeurig bepaald door sterrenkundigen van de Europese
Zuidelijke Sterrenwacht (ESO) in Chili. Van 1981 tot 1993 heeft men door
spectroscopisch onderzoek snel heden bepaald van meer dan 450
reuzensterren in deze sterren hoop. Uit de verdeling van de snelheden,
gecombineerd met metingen van de sterdichtheid in de hoop, kon men de
totale massa berekenen. Deze blijkt ongeveer vijf miljoen keer de massa
van de zon te bedragen. Dat is vijftig keer groter dan de gemiddelde
bolvormige sterrenhopen die een massa van «slechts» 100.000 zonsmassa
hebben. Omega Centauri ligt wat betreft grootte tussen de gewone
bolhopen en de veel grotere dwergstelsels in die ons Melkwegstelsel
begeleiden. Overigens staan de sterren in het centrale deel van Omega
Centauri gemiddeld nog 0,1 lichtjaar van elkaar. Een waarnemer op een
denkbeeldige planeet bij een van de sterren van deze bolhoop zou pas
kunnen genieten van een schitterende sterrenhemel!
