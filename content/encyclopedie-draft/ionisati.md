+++
title = "Ionisatie"
date = 2023-11-17T19:54:58+01:00
draft = false
+++

---
Zo noemen we het proces waarbij atomen een elektron kwijt raken. Laten
we als voorbeeld eens een zuurstofatoom nader bekijken. Helemaal binnen
in het atoom zitten acht protonen en acht neutronen samengepakt. Die
protonen en neutronen samen noemen we de kern van het zuurstofatoom. Die
protonen hebben een positieve elektrische lading. Het liefst zouden ze
ver bij elkaar uit de buurt blijven want positieve ladingen stoten
elkaar af. De neutronen zorgen er voor dat de protonen bij elkaar
blijven. Zelf zijn de protonen niet elektrisch geladen. Ze zijn
neutraal. Daarom zijn ze ook neutronen ge noemd. In een atoomkern zitten
dus positieve deeltjes en neutrale deeltjes. De atoomkern is daarom
altijd positief geladen. In het zuurstofatoom bevinden zich ook nog acht
elektronen. Ze zijn veel lichter dan een proton of een neutron. De
elektronen hebben een negatieve elektrische lading. Alle elektronen
bewegen heel snel om de kern heen. Omdat een atoom meestal evenveel
protonen als elektronen bezit is het elektrisch neutraal. De protonen
zijn namelijk positief geladen en de elektronen hebben een even grote
negatieve lading. Als een atoom nu een elektron verliest, krijgt dit
atoom een positieve elektrische lading.

Er zijn dan immers meer protonen dan elektronen. Een geladen atoom
noemen we een *ion* en we zeggen dat het atoom geïoniseerd is. Heeft het
atoom twee elektronen verloren dan zeggen we dat het atoom tweemaal
geïoniseerd is.

Lees ook de informatie bij het trefwoord [atoom](/encyclopedie/atomen).

---
