# Equinoctium

\

Met equinoctium bedoelen we het tijdstip waarop het middel punt van de
zon op de hemelevenaar staat. De aarde draait in één jaar om de zon. We
zien de zon steeds in een andere richting tussen de sterren staan. In de
loop van het jaar beschrijft hij een grote cirkel aan de hemel. Die
cirkel heet de *ecliptica* of *zonsweg*. Tijdens deze tocht over die
ecliptica komt de zon tweemaal per jaar op de hemelevenaar (dat is de
denkbeeldige lijn die de hemelbol in een noorde lijke en een zuidelijke
helft verdeelt) te staan. Overal op aarde duren de dag en de nacht dan
precies even lang.

Het woord equinoctium komt uit het Latijn. Het betekent zo veel als:
gelijke nacht. Het ene equinoctium is het begin van de lente. Dat is op
21 maart. Het andere op 23 september, bij het begin van de herfst. Een
Nederlandse naam die wel eens voor equinoctium wordt gebruikt is
*dag-en-nacht-evening*.

Het punt waar de zon staat bij het begin van de lente noemen we
*lentepunt* of *lente-equinox*. Het lentepunt ligt in het sterrenbeeld
Vissen. Het punt waar de zon staat bij het begin van de herfst heet
natuurlijk *herfstpunt* of *herfst equinox*. Dat punt ligt in het
sterrenbeeld Maagd.

Zo kennen we ook een *zomerpunt* en een *winterpunt*. Het zomer punt is
natuurlijk het punt waar de zon staat bij het begin van de zomer. In dat
punt heeft de zon zijn grootste noorde lijke afstand tot de hemelevenaar
bereikt. Als de zon in het zuiden staat bevindt hij zich in ons land
maar liefst 75« graad boven de horizon. Het punt waar de zon staat bij
het begin van de winter heet het winterpunt. In dat punt bereikt de zon
zijn grootste zuidelijke afstand tot de hemelevenaar. Als de zon nu in
het zuiden staat bevindt hij zich slechts 28« graad boven de horizon.
