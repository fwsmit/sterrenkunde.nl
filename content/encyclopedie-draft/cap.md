+++
title = "Steenbok"
date = 2023-11-17T19:54:58+01:00
draft = false
+++

\

Aan de linkerkant van de Schutter ligt het sterrenbeeld Steenbok. Het
bestaat slechts uit een stel zwakke sterre tjes. Als je van Wega (de
helderste ster in de Lier) naar Altaïr (de helderste ster van de Arend
of Adelaar) gaat, en je verlengt die afstand één keer, kom je in de
Steenbok terecht. In de herfst kun je dit sterrenbeeld in het zuiden
zien. Het behoort ook tot de sterrenbeelden van de
[dierenriem](dierenri.html){.two}.\
Hieronder vind je nog wat gegevens over enkele sterren van het
sterrenbeeld Steenbok. In de eerste kolom vind je de Griekse
letteraanduiding, gevolgd door de naam, de afstand in
[lichtjaar](lichtjaa.html){.two}, het
[spectraaltype](spectraa.html){.two}, de [schijnbare\
magnitude](schijnba.html){.two} en tenslotte de [absolute
magnitude](absolute.html){.two}.

  ----------- ------- --------- ------- ------ ------
  alfa1 Cap   Gredi   1080 lj   F6      4.55   -3.1
  alfa2 Cap           116 lj    gG8     3.77   1.2
  beta Cap    Dabih   250 lj    F8+B8   3.25   -1.2
  ----------- ------- --------- ------- ------ ------

De ster Alfa is een [dubbelster](dubbelst.html){.two}. Maar zoals je
kunt zien staat alfa1 bijna 10 keer zo ver van de zon als de ster alfa2.
Ook de ster beta is een dubbelster.

De kleine letter g voor het spectraaltype geeft aan dat we met een
reuzenster te maken hebben (giant is het Engelse woord voor reus).\
De Latijnse naam van het sterrenbeeld Steenbok is *Capricornus*.

Bij gebruik van de tweede naamval (genitief) wordt dit Capricorni. Als
we het hebben over de ster alfa (a) van het sterrenbeeld Steenbok zeggen
we a Capricorni of we schrijven a Cap, want de officiële afkorting van
het sterrenbeeld Steenbok is Cap.\
In het oude Griekenland was Pan de god van de bossen, de velden, de
kuddes en de herders. Omdat de mensen schrokken van zijn uiterlijk, liep
Pan het liefst alleen door de bossen en speelde hij daarbij graag op
zijn fluit. Hij hield van zang en dans. Vaak wordt hij afgebeeld met
bokkepoten, be haarde borst, twee horens en een lange bokkestaart. De
legende wil dat hij deze gedaante had aangenomen toen hij over aarde en
zee vluchtte voor zijn aartsvijand - het enorme monster Typhon.

In het sterrenbeeld Steenbok bevond zich vroeger het zuide lijkste punt
in de schijnbare baan van de zon: het winter solstitium. De zon staat
dan voor waarnemers op 23« graad zuiderbreedte precies in het zenit (het
zenit is het punt recht boven je hoofd). Deze breedtegraad wordt daarom
ook de Steenbokskeerkring genoemd.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
