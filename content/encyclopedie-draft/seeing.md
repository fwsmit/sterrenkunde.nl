# Seeing

\

Seeing (spreek uit: sie-jing) is een Engels woord dat zicht betekent.
Het geeft de onrust in de lucht aan. Voor goede sterrenkundige
waarnemingen is het belangrijk dat de lucht rustig is, dus niet in
beweging. Dat is bij een goede seeing het geval. Helaas komt dat in ons
land slechts weinig voor! Als je \'s avonds naar de sterrenhemel kijkt,
zie je de sterren twinkelen. Dat twinkelen of fonkelen van de sterren
wordt veroorzaakt door luchtstromen hoog in de atmosfeer. Dat komt door
verschillen in temperatuur.

Hetzelfde effect krijg je als je naar de warme luchtstroom boven een
brandende kachel of kaars kijkt. Op een warme zomerdag kun je ook boven
een asfaltweg goed zien dat de verwarmde lucht in beweging is. Alles wat
zich achter die bewegende lucht bevindt trilt ook, omdat de lucht ervoor
in beweging is. Met het blote oog valt het \'s nachts niet zo op, maar
als je door een verrekijker of telescoop kijkt is dit effect veel
groter. Hoe meer je vergroot, hoe meer last je ervan hebt.

Eugene M. Antoniadi heeft een schaal opgesteld die de onrust in de lucht
weergeeft. Antoniadi was een Italiaans sterren kundige die leefde van
1870 tot 1944. De *Schaal van Antoniadi* ziet er als volgt uit:\
Antoniadi 1: Perfecte seeing\
Antoniadi 2: Goede seeing\
Antoniadi 3: Redelijke seeing Antoniadi 4: Slechte seeing\
Antoniadi 5: Zeer slechte seeing\
In de praktijk wordt deze schaal overigens niet veel gebruikt.

Meestal wordt alleen gesproken over goede, matige of slechte seeing.
