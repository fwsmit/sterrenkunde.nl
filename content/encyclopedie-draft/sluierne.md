+++
title = "Sluiernevel"
date = 2023-11-17T19:54:58+01:00
draft = false
+++

\

De Sluiernevel in het sterrenbeeld Zwaan is in 1784 ont dekt door
William [Herschel](herschel.html){.two}. Hij deed zijn ontdekking met
zijn 45 cm spiegelkijker. In de *N*ew *G*eneral *C*atalogue heeft hij
twee nummers gekregen: NGC 6960 en NGC 6992.

Op foto\'s is goed te zien hoe uitgestrekt de Sluiernevel is. Ook zijn
daarop duidelijk de twee gedeelten te zien waaruit de nevel bestaat. De
heldere ster 52 Cygni staat vlakbij het heldere gedeelte NGC 6960 van de
nevel. Ge noemde ster heeft een [schijnbare
magnitude](magnitud.html){.two} van 4,2 en is dus gemakkelijk met het
blote oog te zien. Het gedeelte van de Sluiernevel tussen NGC 6992 en
NGC 6960 heeft geen nummer in de NGC-catalogus gekregen.

Om de Sluiernevel te kunnen zien is een lichtsterke kijker nodig.
Ervaren waarnemers zijn er in geslaagd het helderste deel van de nevel
in een 7 x 50 verre kijker te zien. Natuurlijk lukte dit alleen onder
uiterst gunstige waarnemingsomstandigheden.

De Sluiernevel is het restant van een
[supernova](supernova.html){.two}-explosie.

De afstand wordt geschat op zo\'n 1500 [lichtjaar](lichtjaa.html){.two}.
In dat geval bedraagt de doorsnede van de nevel ongeveer 70 lichtjaar.
De grootste *expansie-snelheid* (dat is de snelheid waarmee de nevel
uitzet) in de Sluiernevel bedraagt ongeveer 70 kilometer per seconde.
Per eeuw wordt de nevel daardoor 6 [boogseconden](hoeken.html){.two}
groter. Als de expansie-snelheid altijd hetzelfde is geweest, heeft de
Sluiernevel meer dan 150.000 jaar nodig gehad om aan zijn huidige
afmeting te komen.

Overigens nemen de sterrenkundigen aan dat de expansie snelheid vroeger
veel groter is geweest. We weten immers dat de buitenlagen van een ster
bij een supernova-explosie met een snelheid van zo\'n duizend kilometer
per seconde de ruimte in worden geslingerd. Waarschijnlijk heeft de
supernova-explosie die de Sluiernevel heeft gevormd, zo\'n dertig tot
veertigduizend jaar geleden plaatsgevonden.

De Sluiernevel is in feite niets anders dan de rand van de schokgolf die
van de supernova is uitgegaan. Op recente foto\'s van een klein stukje
van de Sluiernevel, gefotogra feerd door de [Hubble Space
Telescope](hst.html){.two}, is te zien hoe de schokgolf niet lang
geleden op een dichte wolk interstellair gas is gestuit. Door deze
botsing wordt het interstellair gas verhit, waarbij het gaat gloeien. De
kleuren op de Hubble opnamen bevatten informatie over de samenstelling
van de aanwezige materie. Het blauwe licht is afkomstig van tweemaal
geïoniseerde zuurstofatomen (dat zijn zuurstofatomen die door de hitte
van de schokgolf twee elektronen zijn kwijtgeraakt).

Rood wijst op de aanwezigheid van eenmaal geïoniseerde zwavel atomen.
Deze «zwavel-emissie» ontstaat een flink stuk achter het eigenlijke
schokfront in gas dat alweer enigszins is afgekoeld. Waterstofatomen
zorgen voor de uitstraling van groen licht. Deze groene straling komt
voornamelijk uit uiterst dunne gebieden (slechts enkele [astronomische
eenheden](astronom.html){.two} breed) die vlak achter het schokfront
liggen. Deze gebieden zijn op de foto\'s van de ruimtetelescoop te zien
als scherpe, groene filamenten.

Voor meer informatie over nevels in het algemeen verwijzen we je naar
het trefwoord [nevels](nevels.html){.two}.
