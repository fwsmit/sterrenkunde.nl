# Pi

\

Pi (normaal geschreven als ã) is een letter uit het Griekse alfabet.
Vaak stelt het een onmeetbaar getal voor dat gelijk is aan de omtrek van
een cirkel gedeeld door zijn middellijn.

Het getal ã bedraagt afgerond 22/7 ofwel 3,14. Pi maal de middellijn
geeft dus de omtrek van een cirkel.

In formulevorm: ã x m = omtrek. Hierin staat de m voor de middellijn en
ã bedraagt zoals gezegd 3,14.

Voorbeeld: een cirkel heeft een middellijn van 10 meter. Wat is zijn
omtrek? De formule was ã x m = omtrek. Het getal ã is 3,14 en de
middellijn m is dus 10 meter. We krijgen dus: ã x m = omtrek, ofwel 3,14
x 10 meter = omtrek. De omtrek van deze cirkel is dus 31,4 meter.

Vaak kom je ook de formule 2ã x r tegen voor het uitrekenen van de
omtrek van een cirkel. In deze formule staat de letter r voor de straal.
De straal is de halve middellijn van een cirkel. De uitkomst van deze
formule is hetzelfde als bij de formule hierboven. Kijk maar: 2ã x r =
omtrek, ofwel 2 x 3,14 x straal = omtrek. De straal is de halve
middellijn, dus 5 meter. We krijgen dan: 2 x 3,14 x 5 meter = 31,4
meter.

Zie je dat het helemaal niet zo moeilijk is? Met computers hebben
geleerden het getal ã bepaald met een nauwkeurigheid van 1 miljoen
cijfers achter de komma! Dat is eigenlijk zinloos. Met de bovenvermelde
waarde van 3,14 kun je uitstekend werken.
