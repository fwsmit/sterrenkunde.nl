# Nova

\

Een nova is een ster die een plotselinge uitbarsting heeft.

Hierbij blaast de ster zijn buitenste gaslaag de ruimte in.

Door deze uitbarsting wordt de helderheid van de ster tien duizend tot
honderduizend keer zo groot. Dat komt overeen met een helderheidstoename
van 10 tot 12« [magnitude](magnitud.html){.two}. Hierdoor lijkt het of
er plotseling een «nieuwe ster» aan de hemel is komen te staan. Dat
gebeurde bijvoorbeeld in augustus 1975 in het sterrenbeeld Zwaan. Daarom
wordt deze nova ook wel Nova Cygni 1975 genoemd. De Latijnse naam van
het sterren beeld Zwaan is immers Cygnus. Nova Cygni 1975 wordt ook wel
aangeduid als V1500 Cygni. Dat wil zeggen dat het de 1500ste
[veranderlijke ster](verander.html){.two} is die in het sterrenbeeld
Zwaan is ont dekt.

Nova is een Latijns woord dat «nieuw» betekent. Het meervoud is novae.
Dat spreek je uit als «novee». Natuurlijk is het niet zo dat er echt een
nieuwe ster aan de hemel is bijge komen. Alleen was de ster vóór de
uitbarsting zó zwak, dat we hem niet konden zien. Soms zelfs niet in de
grootste kijkers die er zijn. Vóór de uitbarsting heet zo\'n ster een
*pre-nova* («pre» betekent «voor»). Prenovae zijn dus sterren die later
een nova-uitbarsting zullen ondergaan. Helaas weet men zoiets nooit van
te voren. We kunnen daarom van een ster pas na zijn uitbarsting zeggen
dat hij een pre-nova is geweest.

Ook heel bekend is Nova Aquila 1918. Zoals de naam aangeeft verscheen
deze nova in 1918 in het sterrenbeeld Arend. De latijnse naam van dit
sterrenbeeld is Aquila. Een andere aanduiding voor deze nova is V603
Aql. Je weet nu waarschijn lijk wel dat we hiermee bedoelen dat dit de
603de verander lijke ster is die in het sterrenbeeld Arend is ontdekt.
Aql is namelijk de gebruikelijke afkorting voor Aquila.

De sterrenkundigen weten nog niet precies hoe een nova eigen lijk
ontstaat. Wel zijn ze er de laatste jaren wat meer over te weten
gekomen. Waarschijnlijk maken alle novae deel uit van een
[dubbelster](dubbelst.html){.two}. De ene ster van dit dubbelstersysteem
is erg klein, maar wel zeer heet. Het is een *witte dwerg*. De andere
ster is erg groot, maar juist koel: een *rode reus*. De dwergster is de
prenova. Het is een ster die bijna aan het eind van zijn levensloop is.
Zo\'n ster bestaat voor het grootste deel uit helium. Wel is dat helium
omringd door een dunne schil waterstofgas. Door de aantrekkingskracht
tussen de beide sterren van het dubbelstersysteem stroomt er gas van de
rode reus naar de witte dwerg toe. Wanneer dit gas in de buitenste lagen
van de witte dwerg terecht komt, stijgt de temperatuur daar heel snel.
Hierdoor kunnen in deze lagen kernreacties gaan optreden. Die zorgen er
voor dat de buitenste schil van de witte dwerg wordt weggeblazen.

Er zijn ook sterrenkundigen die denken dat een nova door iets heel
anders komt. Ze gaan er van uit dat de witte dwerg uit koolstof of nog
zwaardere [elementen](elemente.html){.two} bestaat. De kern van de ster
krimpt door de zwaartekracht zeer snel in.

Daardoor ontstaat een schokgolf. Die schokgolf voert een deel van de
massa van de ster met zich mee de ruimte in.

Volgens deze theorie hoeft de witte dwerg geen deel uit te maken van een
dubbelster. Of één van deze ideeën juist is weten we nog niet zeker.
Misschien komen we er binnenkort meer over te weten.

Novae zijn niet zo erg zeldzaam. Deze eeuw zijn er al bijna tweehonderd
ontdekt. Maar de meeste zijn niet met het blote oog te zien. Toch zijn
er ook wel hele heldere novae geweest.

Nova Aquila 1918 werd even helder als Sirius, de helderste ster aan de
hemel. Ook Nova Cygni 1975 werd erg helder.

Hieronder zie je een lijstje van alle novae die na 1850 zijn verschenen
en die helderder zijn geworden dan magnitude 3.

In de eerste kolom vind je het jaar waarin de nova is verschenen.
Daarnaast de aanduiding die de nova heeft gekregen. In de derde kolom
staat het sterrenbeeld waarin de nova verscheen. De vierde kolom geeft
de grootste *schijnbare magnitude* aan die de nova heeft bereikt. Hier
onder verstaan we de helderheid zoals we de nova vanaf de de aarde zien.
Deze schijnbare magnitude wordt meestal aangeven met de kleine letter m.
In de laatste kolom vind je de *absolute magnitude*. Die wordt altijd
aangegeven met de hoofdletter M. Met alsolute magnitude bedoelen we de
helderheid die een ster zou hebben als deze op een afstand van 10
[parsec](lichtjaa.html){.two} (dat is 32,6 *lichtjaar*) van de aarde zou
staan.

De snelheid waarmee de buitenste gaslaag van de ster de ruimte in wordt
geblazen is voor iedere nova weer anders.

Meestal ligt deze snelheid tussen de 40 en 4000 kilometer per seconde.
Overigens verliest de ster door zo\'n uit barsting niet zoveel massa als
je misschien wel zou denken. Slechts één duizendste of één
tienduizendste deel van de massa van de ster gaat verloren in de ruimte.

Als we naar het helderheidsverloop van een nova kijken, kunnen we de
novae indelen in verschillende groepen of klassen. Deze klassen zijn Na,
Nb, Nc en Nd. We zullen ze eens wat nader gaan bekijken.

*Na*: Hiertoe behoren de zeer snelle, de snelle en de middelsnelle
novae. Al deze novae hebben na hun maximum (het moment waarop ze hun
grootste helderheid bereikt hebben) minder dan honderd dagen nodig om
drie magnituden zwakker te worden. Hoe sneller een nova na zijn maximum
afzwakt, hoe meer licht er bij de uitbarsting is uitge straalt. De zeer
snelle novae bereiken een absolute magnitude van -8,0. Voor de snelle
novae is dat gemiddeld -7,2 en voor de middelsnelle novae -6,5.

*Nb*: Dit zijn de langzame novae. Nadat ze hun grootste helder heid
bereikt hebben, worden ze in ongeveer tweehonderd dagen weer drie
magnituden zwakker. De lichtkracht van een langzame nova is ongeveer
tien keer zo klein als die van een zeer snelle nova. Langzame novae
hebben een absolute magnitude van ongeveer -5,4.

*Nc*: Tot deze klasse behoren de zeer langzame novae. Het zijn sterren
die na het maximum ongeveer duizend dagen nodig hebben om drie
magnituden in helderheid af te nemen. Dat is bijna drie jaar! De
lichtkracht van deze novae is dan ook veel geringer. De absolute
magnitude bedraagt bij deze groep gemiddeld ongeveer -3,6.

*Nd*: Dit is eigenlijk een hele aparte groep. Het zijn de terugkerende
novae. Meestal wordt de moeilijkere naam *recurrente novae* gebruikt.
Het zijn sterren die meer dan één uitbarsting krijgen. Een mooi
voorbeeld is de ster T Pyxidis in het sterrenbeeld Kompas. Deze ster
heeft tot nu toe vijf keer een nova-uitbarsting gehad. Dat gebeurde in
1890, 1902, 1920, 1944 en 1967. Tijdens de eigenlijke uitbarsting stijgt
de helderheid van de nova binnen één dag met 7 tot 9« magnitude. Hierna
blijft de helderheid korte tijd hetzelfde. Soms wordt de ster zelfs wat
zwakker.

Eén tot zeven dagen na de eerste grote uitbarsting wordt de helderheid
vaak nóg eens twee magnituden groter. Hiermee bereikt de ster dan tevens
zijn maximum.

Veel novae hebben vóór de uitbarsting een constante helder heid. Toch
zijn er ook prenovae bekend waarvan de helderheid al wat veranderde.
