+++
title = "Lynx"
date = 2023-11-17T19:54:58+01:00
draft = false
+++

---
Aan het eind van de zeventiende eeuw werd het sterrenbeeld Lynx
ingevoerd door Johannes Hevelius. Hij noemde het Lynx omdat je het
gezichtsvermogen van een lynx moet hebben om dit sterrenbeeld te kunnen
zien. Het sterrenbeeld ligt tussen Grote Beer, Voerman en Tweelingen en
heeft slechts één ster die helderder is dan magnitude 4. Dat is de ster
Alfa van dit sterrenbeeld. Deze ster heeft een [schijnbare magnitude](/encyclopedie/magnitude) van 3,30 en staat op een afstand van 172
[lichtjaar](/encyclopedie/lichtjaar).

De Latijnse naam van het sterrenbeeld Lynx is precies het zelfde als de
Nederlandse naam. Bij gebruik van de tweede naamval zeggen we echter
Lyncis. Als we het hebben over de ster alfa (a) van het sterrenbeeld
Lynx zeggen we a Lyncis of we schrijven a Lyn, want de officiële
afkorting van het sterrenbeeld Lynx is Lyn.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
