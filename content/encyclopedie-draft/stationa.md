# Stationair

\

Stationair is een ander woord voor stilstaand. Je komt in boeken wel
eens tegen dat een planeet of [planeto‹de](planetoiden.html){.two}
stationair is. Dat wil zeggen dat de planeet of planetoïde zijn oost
waartse beweging omkeert in een westwaartse beweging of andersom. Deze
beweging wordt overigens veroorzaakt doordat niet alleen de planeet of
planetoïde in een baan om de zon beweegt, maar ook onze aarde.

Aardsatellieten bewegen in een baan om de aarde. De meeste satellieten
hebben ongeveer anderhalf uur nodig om éénmaal om de aarde te draaien.
Een dergelijke satelliet bevindt zich ongeveer driehonderd kilometer
boven het aardoppervlak. Je begrijpt wel dat hoe groter de afstand tot
het aardoppervlak van een satelliet is, hoe meer tijd deze nodig heeft
om een maal om de aarde te bewegen. Een satelliet op een hoogte van
bijna 36.000 kilometer boven het aardoppervlak heeft zelfs 24 uur nodig
om eenmaal rond te draaien. Maar de aarde staat niet stil, maar beweegt
om zijn as. Eénmaal in 24 uur. Net als die satelliet op 36.000 kilometer
hoogte. Voor een waarnemer op aarde lijkt het daarom alsof de satelliet
op dezelfde plaats aan de hemel blijft hangen. Een dergelijke satelliet
noemen we een *geo-stationaire satelliet*. In een enkel geval kom je de
naam geo-synchrome satelliet tegen.

Daarmee wordt echter precies hetzelfde bedoeld.
