+++
title = "Kalender"
date = 2023-11-17T19:54:58+01:00
draft = false
+++

\

Een kalender is een tijdrekenkundig stelsel dat bij een volk in gebruik
is. Het is de benaming van een tabel waarop de ver deling van het jaar
in dagen, weken en maanden is aangegeven.

Ook de indeling van de tijd in grotere en kleinere afdelingen op
astronomische basis wordt kalender genoemd. Uit primitieve toestanden
ontwikkelden zich de verschillende kalenders der Egyptenaren, Indiërs,
Babyloniërs, Joden, Grieken, Maya\'s, Christenen, Islamieten en van de
Chinese en Japanse staats godsdienst.

Sinds oeroude tijden heeft de mens de tijd berekend óf naar de wisseling
der seizoenen, óf naar de omlooptijd van de zon.

Door de intellectuele ontwikkeling en de aard der religieuze gebruiken,
nam de behoefte aan nauwkeurigheid van de kalender toe. Werkelijke
kalenders ontstonden dan, wanneer een priester klasse opkwam die
verantwoordelijk was voor de handhaving van terugkerende godsdienstige
plechtigheden. Aanvankelijk ziet men overal kalenderfeesten, die
geregeld worden naar de schijn gestalten van de maan. Dit leidde reeds
duizenden jaren voor onze jaartelling tot, een door religieuze behoeften
bepaalde, beoefening van de sterrenkunde. De in wezen religieuze kalen
ders werden al vroeg ook gebruikt voor de burgerlijke tijds bepaling. De
Babyloniërs gebruikten reeds omstreeks 3000 v.

Chr. een kalender met maanden van 29 en 30 dagen. Hun jaar duurde soms
12, soms 13 maanden. De Babylonische kalender werd pas na de val van
Babylon in 312 v.Chr. opgeheven.

Toen werd de Griekse kalender ingevoerd. De Egyptenaren hadden
aanvankelijk een jaar van 360 dagen, verdeeld in drie jaargetijden:
overstroming van de Nijl, winter en zomer. Elk van deze jaargetijden was
verdeeld in vier maanden van elk 30 dagen die geen namen hadden maar
genummerd waren.

Reeds enkele duizenden jaren vóór onze jaartelling voerden zij echter
een jaar van 365 dagen in, verdeeld in 12 maanden van 30 dagen plus vijf
extra dagen. De Joden in Palestina hadden reeds vroeg, evenals de
Babyloniërs, een maanjaar dat in overeenstemming is gebracht met het
zonnejaar. Bij de Joden is de week van zeven dagen ontstaan, die
langzamerhand door alle volken werd overgenomen.

Bij de oude Grieken verschilde de tijdrekening van staat tot staat en
maakte zij bovendien allerlei ontwikkelingen door.

Tenslotte vond de kalender van Athene de meeste ingang. Zoals alle
Griekse kalenders was de kalender van Athene gebonden aan de fasen van
de maan. Een maand begon met het verschijnen van de maansikkel in het
westen. Voortdurende veranderingen maakten het rekenen erg moeilijk en
vele vooraanstaande Griekse wijsgeren waren voortdurend bezig de
kalender te hervormen. Toen de Olympiaden kwamen ging men er toe over om
vier zonnejaren tot een epoche te verbinden. De jaren droegen geen
getal, maar de namen van gezaghebbende magi straten.

Onder *Alexander de Grote* (356-323 v.Chr.) werd het nieuwe jaar van de
zomer naar de herfst verschoven. De Indiërs behielpen zich met
astrologische jaarboeken, de zogenaamde pantsjands. Het jaar werd
verdeeld in 12 maanden, naar 12 sterrenbeelden, maar waren niet gelijk.
Daarentegen waren Indiërs meesters in het opstellen van langdurige
era\'s; deze duurden 3101 jaren. Op 15 maart van het jaar 73 na Christus
begon de Saka-era. In Indonesië gebruikte men de Islamitische kalender,
die weer terug ging tot Oud-Griekse kalenders met perioden van 8 jaar of
2835 dagen.

De Joodse kalender is gebaseerd op de Oud-Babylonische kalen der. De
namen van de meeste maanden zijn nu nog steeds Baby lonisch. Zoals reeds
vermeld kenden de Joden als eersten de week van zeven dagen die in de
loop der tijden door alle volken is overgenomen. De Joodse patriarch
*Hillel II* heeft de Joodse kalender omstreeks het jaar 360 een vaste
vorm gegeven. De Joodse kalender onderscheidt gewone en zogenaamde
empolische jaren. De gewone jaren hebben 353, 354 of 355 dagen. De
empolische jaren 383, 384 of 385 dagen. Er zijn bijzondere tabellen
nodig om deze kalender te kunnen over zien.

De Maya\'s van Centraal-Amerika zijn een eigen weg gegaan.

Zij kenden de bewegingen van de zon, de planeten en de maan.

Hun telstelsel berustte op het getal 20. Zij verdeelden een jaar (haab)
in 18 perioden van 20 dagen en vijf extra dagen (uayeb). In hun
dateringen gebruikten ze tevens een periode van 260 dagen (tzolkin), die
voor de voorspelling van zons en maansverduisteringen van belang was.
Bij de Azteken heeft die periode onder de naam «tonalamatl»
astrologische bete kenis gekregen. De oudst bekende Maya-datering
bevindt zich op een hanger uit jade vervaardigd, die in het Rijksmuseum
voor Volkenkunde in Leiden wordt bewaard.

Ook de Islam ziet in het verschijnen van de maansikkel in het westen het
begin van de maand. Er zijn 12 maanden van gelijke lengte. Omdat de
Koran verbiedt dat er een correctie wordt aangebracht, blijft het
Islamitische jaar ten opzichte van het Europese jaar 11 dagen korter. In
32 jaar is dit verschil aangegroeid tot een vol jaar. Slechts daar, waar
de Moslims zich aanpassen aan de moderne tijd, of rekening houden met de
aanwezigheid van Christenen en vreemdelingen.

hebben zij een vaste kalender ingevoerd, die berust op 19 jaren van 354
dagen en 11 jaren van 355 dagen, samen een cyclus van 30 jaar. De elf
schrikkeldagen worden ingelast bij de laatste maand in de jaren 2, 5, 7,
10, 13, 16, 18, 22, 24, 26 en 29. De Islamitische tijdrekening begint op
16 juli 622, de dag waarop Mohammed in Medina aankwam, na zijn vlucht
uit Mekka. De gehele epoche van de Islan heet daarom de Era der Vlucht,
de Hedjira.

De Romeinen rekenden oorspronkelijk met 10 maanden en voegden januari en
februari er later bij. In de tijd van *Julius Caesar* (100-44 v.Chr.)
telde een Romeins jaar 355 dagen, verdeeld over 12 maanden. Overbodige
dagen werden aan februari toegevoegd, die op die manier 27 of 28 dagen
telde. De eerste dag van iedere maand heette kalendea. Op deze dag werd
algemeen uitgeroepen hoeveel dagen er zouden volgen tot de nonae. Van
deze dag af werden nog acht dagen toegevoegd tot de idus, de dag van
waar men weer terug begon te tellen van 16 op 15 naar de kalendea van de
volgende maand. In het jaar 200 v. Chr. was de Romeinse kalender de
natuurlijke seizoenen 117 dagen voor, de winter naderde de zomer. Julius
Caesar maakte in het jaar 46 v.Chr. aan deze chaos een einde, door 80
extra dagen in te lassen. Zo begon op 2 januarius 43 v.Chr. het eerste
jaar van de Juliaanse kalender met drie gewone jaren gevolgd door een
schrikkeljaar van 366 dagen. Al het andere, zoals de namen der maanden,
feestdagen, telling van de dagen na kalendea, nonae en idus bleven
onveranderd.

Dat de kalender in de Christelijke wereld bepaald werd door grote
herdenkingsdagen kon niet uitblijven. In de tweede eeuw was Pasen het
grote feest der Opstanding in alle Christelijke gemeenten rond de
Middellandse Zee. Er waren natuurlijk wel meningsverschillen, maar de
viering op de zondag na de eerste Volle Maan na het begin van de lente
werd tenslotte algemeen gebruikelijk. In het jaar 526 heeft de
pauselijke archivaris en chronoloog *Dyonisius Exiguus* (gestorven ca.
550), de zwevende Paaskwestie tussen Rome en Alexandrië opgelost. Op
last van *paus Johannes I* berekende hij de 19-jarige Alexandrijnse
paascyclus voor zesmaal 19 jaren zo, dat hij voor Rome aanvaardbaar
werd.

De Christenheid dankt aan Dyonisius Exiguus de telling «sedert de
vleeswording van Jezus Christus», of «Anno Domini», tegenwoordig
aangeduid als jaren na Christus. Ook de vereffenende Paasberekening, met
als uiterste data 22 maart en 25 april is aan deze pauselijke archivaris
te danken. Deze kalenderhervorming werd in het Westen algemeen erkend.
Pas in 1200 ging men er toe over om de eeuwig durende kalender te
gebruiken, die reeds met planetarische berekeningen in overeenstemming
is gebracht, ofschoon de basis de Juliaanse kalender bleef. De
Gregoriaanse kalender is technisch en astronomisch een schitterende
prestatie, die meteen de onnauwkeurigheden en nadelen van de Juliaanse
kalender uit de wereld heeft geholpen. De auteur van dit meesterwerk is
*Aloysius Lillius*, een geleerde Calabees. Hij werd bijgestaan door een
pauselijke commissie onder leiding van de Jezuïet *Christophoros
Clavius*. Het tellen der jaren «vóór Christus» werd in de achttiende
eeuw mode.

De Franse revolutie probeerde een nieuwe kalender in te voeren met een
nieuwe era, zodat nieuwjaar van het jaar 1 der Franse era op 22
september 1792 zou beginnen, op de dag waarop de zon om 9 uur de
meridiaan van Parijs in het sterrenbeeld Weegschaal zou passeren. De
Fransen wilden 12 maanden van 30 dagen met 5 resp. 6 extra dagen. De
namen der maanden werden door de dichter Fabret d\'Eglantine verzonnen.
Alle heiligen verdwenen uit de kalender en de namen van historische
personen kwamen er voor in de plaats.

De 5 resp. 6 extra dagen, de zogenaamde Sans-Culottendagen, behoorden
bij geen enkele maand, en gaven de vrije burgers der revolutie
bijzondere faciliteiten: rente bijvoorbeeld mocht niet in rekening
worden gebracht. Het waren feestdagen aan het einde van het jaar, de dag
van de Deugd, van het Vernuft, van de Werkzaamheid, de Gezindheid en de
Beloning.

De zesde dag was een schrikkeldag, de dag der Revolutie en moest iedere
vier jaar gevierd worden.

Wij weten niet anders of 1 januari is de eerste dag van het jaar. Maar
dat is lang niet altijd zo geweest. Tot 46 v.Chr.

was 1 maart de eerste dag van het nieuwe jaar. In dat jaar werd de
Juliaanse kalenderhervorming door Julius Caesar ingevoerd. Deze
kalendervorm was uitgewerkt door de Griekse sterrenkundige *Sosigenes
van Alexandrië* (1e eeuw v.Chr.), die hiervoor van Julius Caesar
opdracht had gekregen. Maar vele volken en godsdiensten hielden zich
vast aan oude tradities. Zelfs tegenwoordig is nog menig Nieuwjaarsfeest
aan deze tradities gebonden. De oude Egyptenaren en Perzen vierden
Nieuwjaar op de dag van het solstitium in het na jaar, de Babyloniërs en
Joden op 1 Tisjri in begin maart.

Bij de Joden was dit de bazuinendag of dag van het gerecht (Jom Hadin),
ook de dag, waarop Adam het leven was inge blazen. Het Christendom zag
in de dag van de geboorte van Christus de aanleiding om op 25 december
het nieuwe jaar te laten beginnen. Dit werd later weer met de Juliaanse
kalen der in overeenstemming gebracht, door de besnijdenis van Christus
op 1 januari te vieren. In West-Europa zijn echter een reeks van
merkwaardige gewoonten lang in zwang gebleven: zo vierde het Heilige
Romeijnse Rijk - dus het Duitse Keizerrijk - door de Middeleeuwen heen
tot 1556, de 25e december, nog als de dag van de aanvang van het jaar.
In Frankrijk werd tot 1556 de Paaszondag als eerste dag van het jaar
gevierd. In Engeland gold tot 1752 de 26e maart als nieuwjaarsdag. In de
16e eeuw was de telling weer verschoven en zo kwam men tot de
Gregoriaanse kalender, die de katho lieke wereld spoedig overnam. De
Gregoriaanse kalender werd in Engeland echter pas in 1752 ingevoerd. In
Zweden duurde dit tot 1844 en in Rusland eerst na de revolutie in 1917.

Bij de Oosterse Christenen is vaak nog steeds het 12-daagse verschil
tussen de Juliaanse en Gregoriaanse kalender niet vereffend. Ofschoon
Oost-Azië de Gregoriaanse kalender heeft aangenomen, geldt nog vaak de
dag na de eerste Nieuwe Maan, als de zon in het dierenriemteken van de
Waterman staat, dus tussen 20 januari en 18 februari, als nieuwjaar.

Het probleem van alle tijdrekeningen ontstaat uit het feit dat er geen
eenvoudig verband bestaat tussen twee astrono mische verschijnselen,
namelijk de tijd die de aarde nodig heeft om één baan om de zon te
beschrijven (een jaar, glo baal 365,25 dagen) en de omlooptijd van de
maan (een maand, globaal 28 dagen). De zaak wordt nog ingewikkelder door
het feit dat er verschillende soorten jaren bestaan: het anoma
listische, het siderische, het tropische en het afgeleide Juliaanse
jaar, al naar de wijze waarop men de omlooptijd van de aarde om de zon
definieert (zie trefwoord jaar).

Het tropische jaar, de tijd die ligt tussen twee opeen volgende
tijdstippen waarop de zon in het lentepunt staat, heeft een duur van
365,24219878 dagen. Benadert men het jaar op 365 dagen (zoals Julius
Caesar deed, vandaar de naam Juliaanse kalender), dan maakt men dus een
fout van bijna een kwart dag per jaar. Caesar corrigeerde die fout
grotendeels door elk vierde jaar tot een schrikkel jaar van 366 dagen te
maken; er bleef dan echter nog een verschil van 0,00780122 dagen per
jaar. Dat betekent dat de tijdrekening in ongeveer 128 jaar één dag bij
de natuur achter raakt. Ter aanpassing voerde in 1582 *paus Gregorius
XIII* de naar hem genoemde tijdrekening in, die bepaalde dat de
eeuwjaren géén schrikkeljaar zouden zijn, behalve als zij deelbaar zijn
door 400. Het jaar 1900 was dus géén schrikkeljaar, maar 2000 zal dat
wél zijn. De inmiddels sedert Julius Caesar gegroeide discrepantie hief
hij op door in 1582 de 5e oktober te doen volgen door de 15e oktober. De
Gregoriaanse kalender werd vrijwel dadelijk overal in het Westen
gevolgd, doch in Engeland pas in 1752, in Rusland in 1917 en in enkele
Balkanlanden pas in 1924.
