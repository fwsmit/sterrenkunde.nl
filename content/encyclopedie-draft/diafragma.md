# Diafragma

\

Het diafragma is een onderdeel van een fototoestel, waarmee de
hoeveelheid licht die op de film valt, geregeld kan worden.

Hiermee kan je voorkomen, dat de film overbelicht wordt bij erg helder
en zonnig weer. Met een aparte instelring kun je het diafragma regelen.

Ook in een *lenzenkijker* zit een diafragma. Dat bevindt zich ongeveer
midden in de kijkerbuis. Het zorgt er voor, dat er zo min mogelijk
strooilicht in het *oculair* terecht komt. Maar al het licht van het
waargenomen hemellichaam wordt netjes doorgelaten.

Als je in een lenzenkijker een diafragma vlak achter de lens ziet zitten
heb je te maken met een erg slechte kijker.

Het objectief is dan van zo\'n slechte kwaliteit dat het licht dat door
het buitenste deel van het objectief valt moet worden tegengehouden. Een
groot deel van het licht van het waargenomen hemellichaam ben je
hierdoor kwijt! Zo\'n kijker moet je natuurlijk nooit kopen! Lees ook
het verhaal bij het trefwoord [telescopen](telescop.html){.two}!
