+++
title = "De levensloop van zware sterren"
date = 2023-11-17T19:54:58+01:00
draft = false
+++

---
Bij het schrijven van dit verhaal zijn we er van uit gegaan dat je het
verhaal over de « [levensloop van de zon](/encyclopedie/levenslz)» goed
hebt gelezen. Is dat niet het geval, dan raden we je dringend aan dit
eerst te doen. Anders zullen veel zaken die je in dit verhaal tegenkomt
onduidelijk blijven.

In «de geschiedenis van de zon» hebben we van één ster de
levensgeschiedenis bekeken. Dat was onze eigen zon.

Het zou geen doen zijn als we alle sterren in het heelal apart zouden
moeten behandelen. Gelukkig is dat ook niet nodig. Van veel sterren is
de levensloop ongeveer hetzelfde als van de zon. Alle sterren die even
zwaar zijn als de zon leven op precies dezelfde manier. Sterren die iets
lichter zijn eigenlijk ook. Alleen duurt dan alles nóg langer. Een ster
die iets zwaarder is dan de zon leeft wat korter. Maar van al deze
sterren is de evolutie ongeveer gelijk. Ze worden geboren uit grote gas-
en stofwolken. Een groot deel van hun leven zijn ze bezig met de
omzetting van waterstof en helium. Als de brandstof opgebruikt is,
worden de sterren rode reuzen. Dan komt de
heliumflits. Daarbij wordt zeer veel helium in
één keer verbrand. En de koolstof, die dan wordt gevormd, ontbrandt
niet. Daarvoor wordt de temperatuur niet hoog genoeg. De buitenste lagen
gaan wel weer energie produceren. Een deel van het sterregas wordt de
ruimte in geslingerd en vormt zo een [planetaire nevel](/encyclopedie/planetaire_nevel). Wat er van de ster overblijft is
een afkoelende [witte dwerg](/encyclopedie/dwerg).

Komt het je allemaal nog een beetje bekend voor? Zo was het dus met de
zon. En met alle sterren die ongeveer even zwaar zijn als de zon.

Maar er zijn ook sterren die flink wat zwaarder zijn dan de zon. Hun
levensloop is heel anders dan die van de zon.

In het begin lijkt er niet zo veel verschil te zijn. Maar aan het eind
van hun leven maken deze sterren moeilijke tijden mee! We zullen eens
gauw bekijken wat er nu precies gebeurt met zo'n zware ster.

ONTBREKEND DEEL


Naar de hoofdreeks nogal logisch. Hoe komt het dat de ene ster meer
weegt dan de andere? Wel, de gaswolken waar sterren uit ontstaan zijn
niet altijd even groot. Uit een kleine wolk kan een lichte ster
ontstaan. Uit een grote wolk wordt een zware ster geboren. Er is dan
meer gas dat gaat samentrekken.

Bij zware sterren gaat alles versneld. Het samentrekken van de gaswolk
gaat vlugger omdat de wolk groter is. De aantrekkingskracht is dan
sterker. In het binnenste van de proto-ster (= ster in wording) gaat de
temperatuur sneller omhoog. Dat komt omdat de gasdeeltjes sneller
bewegen. Het duurt dan ook niet zo lang voordat de proto-ster opflitst.

Bij de zon duurde het daarna nog vijftig miljoen jaar voordat hij op de
hoofdreeks terecht kwam. Bij een zware ster duurt dit veel korter.
Misschien maar een paar miljoen jaar.

Eenmaal op de hoofdreeks aangekomen, komt de ster tot rust.

Waterstof wordt omgezet in helium, en de ster verandert aan de
buitenkant nauwelijks meer. Toch zien zware sterren er wel anders uit
dan de zon. Ze zijn vaak wit of blauwachtig van kleur. Dat komt doordat
de oppervlakte-temperatuur veel hoger is.

*Schilverbranding*

Weet je nog wat er met de zon gaat gebeuren? De waterstof in de kern
raakt op. De kern krimpt in en wordt daardoor wat heter. In een schil
rondom de heliumkern wordt water stof nu opnieuw omgezet in helium. Dat
noemen we schil verbranding. De omzetting vindt niet meer plaats in het
binnenste van de ster, maar in een schil er omheen.

Bij zware sterren gebeurt er net zo iets. Er is één belangrijk verschil.
In de zon zijn de binnenste lagen in rust. De omzetting van waterstof in
helium gaat binnen in de kern het snelst. Daar is het heliumgehalte dan
ook het grootst. Wat meer naar buiten toe kom je steeds minder helium
tegen. Bij zware sterren is de kern steeds in beroering. Het gas wordt
doorlopend goed gemengd. Dus in de hele kern kom je evenveel helium
tegen. In de loop van de tijd wordt de hoeveelheid helium natuurlijk
groter. Maar aan de buitenkant van de sterkern vind je altijd evenveel
als binnenin. Als n£ de waterstof opraakt, gebeurt dat overal in de kern
tegelijk. Bij de zon raakt waterstof eerst helemaal binnenin op, en
daarna steeds verder naar buiten toe. Bij sterren die zwaarder zijn dan
de zon houdt op één moment overal in de kern de waterstof verbranding
op. De ster begint dan in te krimpen, doordat de stralingsdruk van
binnenuit wegvalt. Dus niet alleen de kern van de ster, maar de hele
ster gaat inkrimpen. Na een poosje wordt de heliumkern dan weer erg
heet. In een schil rondom de heliumkern wordt dan opnieuw waterstof in
helium omgezet: er is schilverbranding ontstaan. De buitenlagen van de
ster zetten door de nieuwe stralings druk weer wat uit. De ster wordt
weer groter. De helder heid verandert daarbij niet, maar wel de
oppervlakte temperatuur. Die wordt wat lager. Dus tijdens de schil
verbranding blijft de ster even helder, maar doordat het steroppervlak
groter wordt, koelt de ster af. Hij beweegt in het
[HertzsprungRussellDiagram](/encyclopedie/hertzsprung) van de hoofdreeks af.

De verdere ontwikkeling van de ster hangt sterk af van de massa. Sterren
die lichter zijn dan 2« keer de massa van de zon, evolueren heel anders
dan zwaardere sterren.

Hoe de levensloop van de zon er uit ziet weet je ongeveer.

Voor een ster die bijvoorbeeld twee keer zo zwaar is, is er niet zoveel
verschil. Alleen gaat alles wel veel vlugger.

Maar is de ster meer dan 2« keer zo zwaar als de zon, dan vindt er een
heel andere ontwikkeling plaats. Die zullen we hieronder beschrijven.

We hebben al gezien dat er schilverbranding van waterstof plaatsvindt.
De ster zwelt hierdoor op, en koelt aan de buitenkant af. Zo ontstaat
een *rode reus*. Binnen korte tijd kan de ster wel vijftig keer zo groot
worden! Inmiddels is het binnenste van de ster nog steeds aan het
inkrimpen. De kern van helium wordt dan ook steeds heter. Als de
temperatuur honderd miljoen graden is, begint de omzetting van helium in
koolstof. De kern wordt niet meer kleiner. Er is een nieuw evenwicht
ontstaan tussen de stralingsdruk van binnenuit en de zwaartekracht. De
ster is nog steeds een rode reus, waarin nu helium wordt omgezet in
koolstof.

Hé, maar de zon wordt in de toekomst ook een rode reus! Ja, maar die
ziet er van binnen dan wel anders uit. Daar brandt waterstof in een
schil rondom een kern van ontaard helium.

Aan de buitenkant van een rode reus kun je dus niet zien hoe hij er van
binnen uitziet. Het kan een ster zijn die ongeveer zo zwaar is als de
zon, met een kern van gedegene reerd helium, waaromheen waterstof wordt
verbrand. Het kan ook een zware ster zijn waar in de kern helium in
koolstof wordt omgezet. In zware sterren raakt het helium niet
gedegenereerd. Daarom vindt er ook geen heliumflits plaats als de
temperatuur hoog genoeg is voor de ontsteking van helium. De verbranding
van helium in koolstof gaat op een «gewone» manier. Wel ontstaan er
waarschijnlijk trillingen in de buitenlagen van de ster: het wordt een
*veranderlijke ster*, waarvan de helderheid dus steeds weer groter en
dan weer kleiner wordt.

Als een ster meer dan negen keer zo zwaar is als de zon, dan is de
oppervlakte-temperatuur veel hoger. Als er in het binnenste van zulke
zware sterren helium wordt verbrand, zijn ze veel heter en helderder dan
de sterren van bijvoor beeld drie keer zo zwaar als de zon. Zulke hele
zware sterren zijn tijdens de heliumverbranding *blauwe superreuzen*.

We hebben al verteld dat zwaardere sterren sneller evolueren.

De blauwe superreuzen zijn dan ook snel door hun voorraad helium heen.
De kern van de ster bestaat dan uit koolstof.

En nu herhaalt het hele verhaal zich. Er vinden in het centrum geen
kernreacties meer plaats. De stralingsdruk houdt dus op. De koolstofkern
gaat inkrimpen. Hij wordt daarbij steeds heter. Rondom de kern ontstaat
schilverbranding van helium. En daarbuiten is er weer een schil waar
waterstof wordt omgezet in helium.

Bij de zon wordt de hitte van de koolstofkern afgevoerd door de
neutrino\'s. Daardoor kan de kern niet heet genoeg worden om koolstof te
laten ontbranden. Bij zware sterren krimpt de kern zó snel samen, dat de
neutrino\'s niet genoeg warmte kunnen afvoeren. De koolstofkern wordt nu
wŠl heet genoeg om ontstoken te worden. Dat gebeurt bij een temperatuur
van zeshonderd miljoen graden. Er wordt dan een aantal andere gassen
gevormd: magnesium, natrium, zuurstof en neon. Ook die elementen
ondergaan kernreacties: zuurstof wordt omgezet in silicium en fosfor bij
temperaturen van ongeveer duizend miljoen (één miljard) graden. Silicium
gaat uiteindelijk bij een temperatuur van twee tot drie miljard graden
over in ijzer. Natuurlijk wel ijzer in gasvorm.

De ster bestaat zo tegen het eind van zijn leven uit een groot aantal
schillen die over elkaar heen liggen. In iedere schil vinden weer andere
kernreacties plaats.

Dit verhaal geeft een theorie weer, die volgens sommige sterrenkundigen
geldt voor sterren die dertig keer zo zwaar zijn als de zon. In grote
lijnen zal hetzelfde verhaal opgaan voor lichtere sterren. Maar we
moeten er wel direct bij vertellen dat over de levensloop van zware
sterren erg weinig bekend is.

Eén ding is zeker: er worden veel meer zwaardere elementen in de ster
gevormd. En als er eenmaal een kern van ijzer is ontstaan, betekent dat
onherroepelijk het einde voor de ster.

## Supernova!

De omzetting van silicium in ijzer begint bij temperaturen van ongeveer
twee tot drie miljard graden. De warmte-straling die dan in het
stercentrum ontstaat, is ongelooflijk intens.

Het is in feite *gammastraling*, dus straling met een zeer hoge energie.
Het ijzergehalte in het binnenste van de ster wordt steeds hoger.
Uiteindelijk is een kern van ijzer gevormd, waar geen kernreacties meer
in voorkomen. De stralingsdruk valt weer weg, en de kern begint in te
krimpen. Daarbij wordt de temperatuur nóg hoger. Uit eindelijk kan de
hitte oplopen tot maar liefst vijf miljard graden! Nu is de
gammastraling in het inwendige van de ster ongelooflijk enegierijk
geworden. Zó intens is die straling, dat de kernen van de ijzeratomen
worden gesplitst in dertien heliumkernen en vier neutronen. Voor deze
splitsing is enorm veel energie vereist. Er wordt dan ook heel veel
warmte aan het centrum van de ster onttrokken. Binnen zeer korte tijd
stort de kern van de ster hierdoor helemaal in elkaar. Er is geen enkele
kracht meer van binnenuit, die het ineenstorten kan tegenhouden.

Natuurlijk loopt de temperatuur hierbij wel heel sterk op. En dat is
funest voor de ster. In al die schillen, waar kernreacties plaatsvinden,
wordt de kachel even extra hoog opgestookt. Alle reacties verlopen
ineens veel sneller, en er komen ongelooflijke hoeveelheden energie
vrij. Zó veel zelfs, dat de buitenlagen van de ster met enorme snelheden
het heelal in worden geslingerd.

Daar komt nog bij dat de schil rondom de ineenstortende kern wordt
opgeblazen. In die schil wordt silicium omgezet in ijzer. Dat gebeurt
heel snel door de enorm hoge tempe ratuur. Deze ijzerschil heeft zo\'n
hoge dichtheid dat zelfs neutrino\'s er niet meer doorheen kunnen komen!
In de kern, die helemaal in elkaar stort, ontstaan een heleboel
neutrino\'s, die energie opnemen en naar buiten willen vliegen. Helaas,
ze blijven steken in de enorm dichte ijzerschil, en geven hun energie
daar af. De ijzerschil wordt hierdoor ongelooflijk heet. Het ineen
storten van de schil houdt op en na een tijdje zal de schil zelfs uit
gaan zetten. Daarbij worden de lagen van de ster, die er buiten liggen,
meegenomen. Op deze manier ontploft de hele ster als het ware. Er vindt
een verschrikkelijke explosie plaats. Een zeer groot deel van de ster
wordt het heelal in geblazen. De energie die bij de versnelde
kernreacties vrijkomt, is zó ongelooflijk groot, dat de ster in totaal
wel honderd miljoen keer zo helder kan worden. Op aarde kunnen we zo
plotseling ergens een «nieuwe» ster zien opvlammen. Na een aantal dagen
is de helderheid al weer flink afgenomen. En een jaar na de uitbarsting
is de ster meestal niet meer te zien.

Zo'n explosie, die de dood van de ster veroorzaakt, wordt een
[supernova](/encyclopedie/supernova)-uitbarsting genoemd. «Nova» betekent
«nieuw», en omdat zo'n nieuwe ster zó enorm veel helderder wordt, noemt
men hem een supernova.

Soms is er een supernova te zien in een ander sterrenstelsel. De
ontploffende ster kan dan wel even helder worden als het hele
sterrenstelsel waar hij in staat! De weggeblazen gaslagen hebben zeer
hoge snelheden: ongeveer duizend kilometer per seconde. Het uitgestoten
gas beweegt steeds verder van de ster af en is uiteinde lijk niet meer
waarneembaar. Het wordt zó ijl, dat het haast niet meer te onderscheiden
is van de luchtledige ruimte.

Een supernova-explosie is één van de ontzagwekkendste
natuurverschijnselen die er bestaan. En ondanks de enorme kracht die
ermee gepaard gaat, gebeurt ook deze katastrofe volkomen geluidloos!

## Neutronensterren

Bij de supernova-explosie zijn alle lagen rondom de kern van de ster
weggeblazen. De kern zelf bestaat uit helium kernen, neutronen en
elektronen. En omdat er geen kern reacties meer in voorkomen, stort dit
overblijfsel nog steeds in elkaar. De temperatuur is niet hoog genoeg
voor het starten van nieuwe reacties en er is geen enkele kracht die het
samentrekken tegenhoudt.

Na een bepaalde tijd zitten de heliumkernen op elkaar gepakt, net zo als
in een witte dwerg. Het helium is ontaard, gedegenereerd. In een witte
dwerg hield op dat moment het samentrekken van de ster op. Maar de
sterkern die we nu bekijken, heeft een veel grotere massa. De druk is
daardoor zó hoog, dat het ineenstorten gewoon doorgaat! De elektronen
die in de gedegenereerde ster voorkomen, worden als het ware in de
heliumkernen geperst. Ze gaan daar een reactie aan met de protonen in de
kern. Zo ontstaan neutronensterren. En omdat er ook al een groot aantal
vrije neutronen in de ster aanwezig was, bestaat de hele ster na een
tijdje uit samengepakte neutronen.

Die deeltjes kunnen een zeer hoge druk van buitenaf weerstaan. Als dan
ook de neutronen dicht op elkaar gepakt zitten, houdt het inkrimpen op.
De ster is dan nog maar een kilometer of 10 tot 20 in middellijn. Maar
de dichtheid is buitengewoon hoog. Zulke sterren worden neutronensterren
genoemd. Er zijn vrij veel neutronen sterren gevonden in het heelal. Je
vraagt je misschien af hoe dat kan. Ze zijn maar heel klein. Maar er
gebeuren nog andere dingen met de ineenstortende ster. Hij gaat steeds
sneller ronddraaien. Denk maar aan het voorbeeld van het
balletdanseresje. Hoe kleiner de ster wordt, hoe sneller hij gaat
roteren. Het magnetische veld van de ster wordt veel sterker. Dezelfde
hoeveelheid magnetisme wordt nu verdeeld over een veel kleiner lichaam.
De magnetische veldsterkte wordt daardoor veel hoger.

Sommige neutronensterren zien er dan ook uit als een hele sterke
magneet, met een magnetische noordpool en een magnetische zuidpool.
Elektrisch geladen gasdeeltjes in de buurt van de neutronenster bewegen
in de richting van de magnetische polen. Ze komen met heel hoge
snelheden aan op het oppervlak van de ster. Dat komt doordat de zwaarte
kracht aan het oppervlak van de ster enorm sterk is. Bij de magnetische
polen ontstaan op die manier hete plaatsen op het steroppervlak. Het gas
dat op de ster terecht komt, zendt zeer sterke straling uit. En doordat
de neutronenster ronddraait, zien we vanaf de aarde die hete plekken
niet altijd. Het lijkt alsof er een vuurtorentje in het heelal staat,
dat zeer snel ronddraait. Op aarde kunnen we dan steeds wat straling
waarnemen. De ster lijkt heel snel aan en uit te gaan. Vanwege dat
knipper-effect kregen zulke objecten de naam
[pulsars](/encyclopedie/pulsar). Dat is een samentrekking van *puls*ating
st *ars* (pulserende sterren). Pas na de ontdekking van de pulsars in
1967 kwam aan het licht dat pulsars altijd neutronensterren zijn.

In het sterrenbeeld Stier staat een pulsar die maar liefst dertig keer
per seconde aan en uit gaat. Zó snel draait de neutronenster die daar
staat. Hij is dan ook maar twintig kilometer in middellijn: ongeveer zo
groot als Amsterdam.

Een luciferdoosje vol neutronenster-materie weegt veertig keer zo veel
als alle wolkenkrabbers in New York samen! De pulsar in het sterrenbeeld
Stier staat midden in een grillig gevormde gasnevel. Die heet de
[Krabnevel](/encyclopedie/krabnevel). De nevel is gevormd bij een
supernova-explosie, toen een groot deel van de ster het heelal in werd
geblazen.

De Krabnevel wordt ook steeds groter. Als je de snelheid meet waarmee
hij groter wordt, kun je uitrekenen wanneer die supernova-explosie moet
zijn geweest. Je komt dan ergens in de 11e eeuw. En zowaar: in het jaar
1054, op 4 juli om precies te zijn, is in verschillende landen van de
wereld een nieuwe ster op die plaats gezien. In China en Korea zijn nog
beschrijvingen van deze ster gevonden. Hij was zelfs een paar dagen lang
midden op de dag zichtbaar! Op deze manier krijg je een beetje een
indruk van hoe kolossaal zo'n laatste uitbarsting van een zware ster
is.

Niet alle neutronensterren zijn pulsars. Als de ster geen magnetisch
veld heeft, of als de ster een bepaalde ongunstige stand aan de hemel
heeft, zullen we hem nooit als neutronenster kunnen herkennen.

## Zwarte gaten

Een zware ster eindigt in een supernova-explosie. Het meeste gas wordt
het heelal in geblazen. De overblijvende kern stort ineen tot een
neutronenster.

Een stuk terug schreven we dat op elkaar gepakte neutronen de druk van
buitenaf kunnen weerstaan. Maar als de oorspronkelijke ster heel zwaar
is geweest, is de overblijvende kern na de supernova-explosie óók veel
zwaarder. Dan kunnen zelfs de neutronen de druk van buitenaf niet meer
tegenhouden. De sterkern zal dus nóg verder ineenstorten. Net zo lang
totdat iets anders het inkrimpen tegenhoudt. Helaas weet geen enkele
natuurkundige hoe het ineenstorten nu nog kan worden tegengehouden. Het
lijkt er volgens hen op dat alle materie in één punt wordt samengepakt.
De dichtheid in dat punt is oneindig groot. Er is een [zwart gat](/encyclopedie/zwartega) ontstaan. Een zwart gat kan geen licht of
andere straling meer uitzenden. De *ontsnappingssnelheid*is te hoog. Dat
is de snelheid die je nodig hebt om bij de ster vandaan te komen. Hoe
groter de aantrekkingskracht van een ster is hoe groter ook de
ontsnappingssnelheid is. Bij een zwart gat is de ontsnappingssnelheid
groter dan de *lichtsnelheid*. Dus meer dan 300.000 kilometer per
seconde. Zelfs lichtstralen kunnen niet meer aan de aantrekkingskracht
van het zwarte gat ontsnappen.

---
