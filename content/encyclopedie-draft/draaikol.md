# Draaikolknevel

\

  -----------------------------------------------------------------------
  ![Draaikolknevel (M51)](plaatjes/draaikolknevel.jpg){vspace="0"
  hspace="0"}\
  **Draaikolknevel (M51)**

  -----------------------------------------------------------------------

De Draaikolknevel (in het Engels «Whirlpool Galaxy») is een schitterend
[sterrenstelsel](sterrenstelsel.html){.two} in het sterrenbeeld
Jachthonden.

Het stelsel werd in oktober 1773 ontdekt door de Franse kometenjager
*Charles Messier* (1730-1817). Het heeft de aanduiding M 51 (nummer 51
uit de catalogus van Messier) en NGC 5194 (nummer 5194 uit de [New
General Catalogue](ngc.html){.two}) ge kregen.

De Draaikolknevel is een sterrenstelsel van type Sc. De spiraalstructuur
van het stelsel werd voor het eerst ontdekt door de Ierse
amateur-sterrenkundige *William Parsons* (1800 1867), de derde graaf van
Rosse - daarom wel Lord Rosse ge noemd - met zijn zelfgebouwde
spiegeltelescoop. De spiegel van zijn telescoop had een diameter van
maar liefst 182,9 centimeter. Tot in 1918 de 2«-meter telescoop van de
Mount Wilson sterrenwacht in de Verenigde Staten in gebruik werd genomen
was de kijker van William Parson de grootste kijker ter wereld.

De afstand tot M 51 bedraagt ongeveer 23 miljoen
[lichtjaar](lichtjaar.html){.two}.

Door de invloed van de zwaartekracht van zijn kleine onregel matige
begeleider NGC 5195 is het sterrenstelsel een beetje vervormd.

Opnamen met de [Hubble Space Telescope](hst.html){.two} hebben ons veel
nieuws geleerd over de Draaikolknevel. Op foto\'s van de ruimte
telescoop zien we de kern van het stelsel als een heldere «bol» met een
doorsnede van ongeveer 80 lichtjaar. Deze kern bevat naar schatting
enkele tientallen miljoenen sterren die vermoedelijk zo\'n 400 miljoen
jaar oud zijn. De ster dichtheid is er ongeveer vijfduizend keer zo
groot als in onze naaste omgeving! Stel je zo\'n sterrenhemel eens voor
met vijfduizend keer zoveel sterren als wij kunnen zien! Dat is nog eens
een schitterende sterrenhemel! Over de kern van de Draaikolknevel loopt
in een Y-vorm een band van stof. In het midden van deze band bevindt
zich een heldere stip. Die stip straalt ongeveer een miljoen keer zoveel
licht uit als onze zon, maar is minder dan vijf licht jaar groot. Deze
geweldige lichtkracht en de betrekkelijk kleine afmeting duiden erop dat
zich hier een [zwart gat\
](zwartega.html){.two}bevindt.

In het gebied tot 700 lichtjaar van de kern zijn de sterren veel ouder.
De leeftijd van deze sterren is wel acht miljard jaar en misschien zelfs
nóg ouder. Wat verder van de kern van het stelsel zien we een hele keten
van zeer jonge stervormingsgebieden: hier zijn de sterren hooguit tien
miljoen jaar oud. Sterrenkundigen denken dat deze jonge sterren zijn
ontstaan toen een ander klein sterrenstelsel de Draaikolknevel op korte
afstand passeerde en daarbij het aanwezige gas in beroering bracht.
