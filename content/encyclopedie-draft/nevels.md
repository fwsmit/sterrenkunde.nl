+++
title = "Lichte en donkere nevels"
date = 2023-11-17T19:54:58+01:00
draft = false
+++

\

De ruimte tussen de sterren is niet helemaal leeg. Er be vinden zich
talloze gas- en stofdeeltjes. Deze deeltjes noemen we *interstellaire
materie*. Onder materie verstaan we alles wat ruimte inneemt. Ons woord
materiaal is ervan afgeleid. Interstellair betekent «tussen de sterren».

De interstellaire materie bestaat voor ongeveer 60% uit waterstof, 38%
uit helium en 2 % uit zwaardere [elementen](elemente.html){.two}.

De totale massa van de interstellaire materie is voor 99% afkomstig van
de gasdeeltjes. Stofdeeltjes maken slechts 1% van de massa uit. De
stofkorrels bevatten vooral zware elementen. Ze hebben gemiddeld een
doorsnede van 0,001 tot 0,0001 mm. Hun massa is bijzonder klein.
Tienduizend mil jard (dat is 10 biljoen) korrels wegens samen slechts
één gram. De dichtheid van de interstellaire materie komt gemiddeld
overeen met 0,8 atoom per kubieke centimeter. Ofwel: een kubus met
zijden van 10 lichtjaar bevat een massa van ongeveer 0,6 keer de massa
van de zon.

Op sommige plaatsen is de dichtheid echter veel groter. Daar komen
uitgestrekte nevels voor. Bestaan deze nevels uit gassen, dan noemen we
ze *gasnevels*. Bestaan ze echter uit stof, dan worden ze *stofnevels*
genoemd.

Door de interstellaire materie wordt het licht van sterren in elke
richting verzwakt. Net zoals het licht van een straat lantaarn bij mist
wordt verzwakt door de waterdruppeltjes in de lucht waaruit de mist
bestaat. Dit verzwakkingsproces noemen we *extinctie* of *interstellaire
absorptie*. De extinctie verschilt van plaats tot plaats. Ze is
afhankelijk van de dichtheid van de gas- en stofwolken. In de richting
van de melkweg neemt de helderheid van een object gemiddeld twee
[magnituden](magnitud.html){.two} per [kiloparsec](lichtjaa.html){.two}
af. Eén kiloparsec is 1000 parsec ofwel 3260 lichtjaar. Op deze afstand
lijken de sterren dus gemiddeld twee magnituden zwakker door de
interstellaire absorptie. Op sommige plaatsen is de verzwakking echter
veel groter. In sommige wolken wel tientallen magnituden per parsec! De
verzwakking van het sterlicht, dus de extinctie, is niet voor alle
straling hetzelfde. Rood licht heeft minder last van extinctie dan blauw
licht. Het gevolg is, dat de kleur van een ster verandert als gevolg van
het stof. Dit ver schijnsel noemen we *interstellaire verroding* of
*interstel laire verkleuring*.

Verreweg de meeste nevels zijn gasnevels. Deze gasnevels zijn bijna
altijd vermengd met stof. Je moet niet denken dat de dichtheid in die
wolken erg groot is. Deze gas- en stofwolken in de ruimte zijn juist
héél erg ijl. Zelfs zó ijl, dat de geleerden dat in hun laboratoria niet
na kunnen maken. Het stof en gas in de nevels is meer dan één miljoen
keer zo ijl dan het beste luchtledige dat de geleerden kunnen maken! Er
zijn verschillende soorten nevels. In de buurt van zeer hete sterren
komen soms verdichtingen in de nevels voor. Door de hete straling van de
sterren in de buurt wordt het gas verwarmd. Het wordt zelfs zó heet, dat
het gas zŠlf licht gaat uitstralen. Deze nevels worden *emissienevels*
genoemd.

Eén van de mooiste voorbeelden van een emissienevel is de
[Orionnevel](orionnevel.html){.two}. Hier straalt het gas zŠlf licht
uit. Deze gebieden van lichtgevend gas bestaan voornamelijk uit
*geïoniseerde waterstof*. In normale toestand bestaat een waterstof
[atoom\
](atomen.html){.two}uit twee deeltjes. Een *proton* in de kern en een
*elektron* dat om het proton heen draait. Het proton heeft een positieve
lading en het elektron een negatieve lading. Een dergelijk
waterstofatoom noemen we *neutraal waterstof*. Beide ladingen heffen
elkaar immers op. Wanneer een waterstofatoom echter sterk verhit wordt,
kan het gebeuren dat het elektron ont snapt. We spreken dan van
*ionisatie*. Geïoniseerde waterstof atomen bestaan enkel nog uit losse
protonen. De elektronen zijn uit het waterstofatoom verdwenen. Wolken
met geïoniseerd waterstofgas noemen we vaak *H II-gebieden*. Wolken met
neutrale waterstof worden *H I-gebieden* genoemd. Geïoniseerde waterstof
zendt straling uit van een aantal heel beperkte golflengten.

Dergelijke H II-gebieden hebben een roodachtige kleur.

*Reflectienevels* zijn eveneens lichtende nevels. Reflecteren betekent
terugkaatsen. Ook in de buurt van reflectienevels staan sterren. Deze
sterren zijn echter wat minder heet dan de sterren die in de buurt van
emissienevels staan. Ze zijn niet heet genoeg om er voor te zorgen dat
de nevels zelf ook licht gaan uitstralen. Wel wordt de nevel door de
sterren verlicht.

Vandaar dat we deze nevels met een kijker kunnen zien. Ze reflecteren
het licht van de sterren. Eigenlijk is het precies zo met de planeten in
het zonnestelsel. De planeten stralen zelf ook geen licht uit. Ze worden
door de zon verlicht en kaatsen dit licht weer terug. Precies zoals bij
de reflectie nevels. Reflectienevels hebben altijd de kleur van de ster
waar ze bij in de buurt staan. Een mooi voorbeeld van reflectie nevels
zijn de nevels om de helderste sterren van de
[Pleiaden](sterrenh.html){.two}.

Dat is een prachtige [open sterrenhoop](sterrenh.html){.two} in het
sterrenbeeld Stier. Vooral in de winter kun je deze sterrenhoop ge
makkelijk met het blote oog zien. Een andere naam voor deze sterrenhoop
is het *Zevengesternte*.

Reflectienevels en emissienevels zijn dus beiden *lichtende nevels*.
Lichtende nevels worden ook wel *diffuse nevels* ge noemd. Ze behoren
tot het mooiste wat de hemel te bieden heeft. Er komen veel heldere
diffuse nevels voor. Een aantal is zelfs al door een verrekijker te
zien.

Behalve lichtende nevels zijn er ook *donkere nevels*. Deze donkere
nevels bevatten ongeveer hetzelfde stof- en gas mengsels als de diffuse
nevels. Maar ze hebben geen ster in de buurt om ze tot lichten te
brengen. Wel houden ze het licht tegen van de sterren die er achter
staan.

In de melkweg zijn veel van deze donkere wolken te vinden.

Daarom lijkt de melkweg op veel plaatsen onderbroken. Het licht van de
sterren van de melkweg wordt door de donkere wolken tegengehouden. Eén
van de bekendste donkere nevels is de
[Paardekopnevel](paardekopnevel.html){.two} in het sterrenbeeld Orion.

Al deze gas- en stofwolken zijn erg groot. In het sterren beeld Zwaan
kun je op een heldere nacht al duidelijk zo\'n wolk zien. Deze donkere
wolken staan op een afstand van meer dan tweeduizend lichtjaar. De
middelijn van deze donkere wolk is bijna vijfhonderd lichtjaar.

We hebben al verteld dat alle gasnevels bijzonder ijl zijn. Omdat ze
echter zo ontzettend groot zijn, is er toch erg veel materie aanwezig.
Vaak meer dan genoeg om tien tallen nieuwe sterren te vormen.

[Planetaire nevels](planetaire_nevel.html){.two} behoren eigenlijk tot
de groep lichtende nevels. De naam planetaire nevel is afkomstig van
*William Herschel* (1738-1822) die in 1785 deze naam aan dit type nevel
gaf. Planetaire nevels lijken in kijkers een beetje op een schijfje. Net
als de planeten. Maar ze hebben met planeten natuurlijk niets te maken.

Planetaire nevels zijn ronde of bolvormige gasmassa\'s. In het midden
vinden we meestal een zwak sterretje. Die noemen we daarom de *centrale
ster*. Hij staat immers in het centrum van de nevel. De centrale ster
heeft het gas van de nevel tijdens een nova-uitbarsting de ruimte
ingeblazen. Hoe dat kan staat beschreven bij het trefwoord
[nova](nova.html){.two}.

Een planetaire nevels heeft gemiddeld een diameter van 40.000
*astronomische eenheden*. Eén astronomische eenheid (A.E.) komt overeen
met de gemiddelde afstand van de aarde tot de zon. 40.000 A.E. is
ongeveer 0,2 lichtjaar. De massa van een planetaire nevel ligt tussen
0,05 en 0,20 keer de massa van de zon. De gasschillen bestaan
voornamelijk uit waterstof. De dichtheid erin is ongeveer duizend keer
zo groot als die in de ruimte tussen de sterren.

Planetaire nevels worden groter doordat ze nog steeds uit zetten. Dat
uitzetten noemen we *expanderen*. De snelheid waarmee ze expanderen ligt
meestal tussen de 10 en 50 kilometer per seconde. Dat hebben de
sterrenkundigen kunnen berekenen uit metingen van de
Doppler-verschuivingen van de spectraallijnen. Uit deze snelheden en de
totale massa van de nevel kan bovendien berekend worden hoe lang
planetaire nevels kunnen bestaan. Dat blijkt ten hoogste honderdduizend
jaar te zijn. Het zijn daarom, astronomisch gezien, kort durende
verschijnselen.

De reden waarom een planetaire nevel licht geeft, is precies hetzelfde
als bij een emissienevel. In het centrum van de nevel staat een ster van
[spectraaltype](spectraa.html){.two} O. De oppervlakte temperatuur van
die ster bedraagt wel 30.000 tot 100.000°C.

De ster zendt kortgolvige straling uit van zeer hoge energie.

Die straling noemen we *röntgenstraling*. Ook zendt de ster
*ultra-violette straling* uit. Door deze energierijke straling worden de
elektronen van de atomen gescheiden waardoor geïoniseerde waterstof gaat
oplichten. De delen van de nevel die het dichtst bij de centrale ster
staan, ontvangen ook de meeste straling van die ster. Die worden dan ook
het meest verhit.

Het bekendste voorbeeld van een planetaire nevel is de
[Ringnevel](ringnevel.html){.two} in het sterrenbeeld Lier. Andere
voorbeelden zijn de [Uilnevel](uilnevel.html){.two} in de Grote Beer, de
[Halternevel](halterne.html){.two} in het Vosje en de
[Helixnevel](helixnev.html){.two} in de Waterman.

Een planetaire nevel is in feite het gevolg van een nova.

Zo kennen we ook [supernova](supernova.html){.two}-restanten. Een van de
bekendste voorbeelden van het restant van een supernova is de
[Krabnevel](krabnevel.html){.two} in het sterrenbeeld Stier. De
Krabnevel is in 1731 ontdekt door de Engelse sterrenkundige *John
Bevis*. Maar zijn naam dankt de nevel aan de Ier *William Parsons*, ook
wel *Lord Rosse* genoemd. Deze bekeek de nevel met zijn grote telescoop
die hij zelf had gebouwd en in 1845 in gebruik had genomen. Zijn
telescoop had een spiegelmiddellijn van maar liefst 182 centimeter. Tot
1917 was dit de grootste telescoop ter wereld. In deze kijker zag
William Parsons dat de nevel vol is met onregelmatige slierten die hem
deden denken aan de poten van een krab.

De Krabnevel is het restant van een supernova-explosie die op 4 juli
1054 verscheen. Dat weten we zo precies omdat Chinese sterrenkundigen
deze supernova-explosie in hun kronieken hebben vastgelegd. Behalve de
precieze datum waarop de nova verscheen, weten we ook dat hij gedurende
23 dagen zelfs overdag gezien werd. Eerst in het daarop volgende jaar
verdween de ster van de nachtelijke hemel. De grootste helderheid van de
supernova moet ongeveer magnitude -6 zijn geweest. Daarmee was ze vijf
keer zo helder dan de planeet Venus! In dit programma vind je verder
informatie over een aantal bekende nevels bij de volgende trefwoorden:
