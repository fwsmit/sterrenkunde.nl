# Granulatie

\

De granulatie op de zon bestaat uit grote gasbellen, die we *granulen*
noemen. Deze gasbellen zijn in voortdurende beroering en hebben een
korrelig uiterlijk. De granulen hebben een doorsnede van duizend tot
tweeduizend kilo meter en hebben een levensduur van gemiddeld ongeveer
vijftien minuten.

Er bestaat ook een *supergranulatie*. Die bestaat uit gasbellen van
gemiddeld dertigduizend kilometer doorsnede en ze hebben een levensduur
van ongeveer één dag. De granulatie (en ook de supergranulatie) is
onderhevig aan een opwaartse stroming die we *convectie* noemen. Door
deze convectie kunnen we de granulatie ook aan het oppervlak van de zon
waarnemen en zij geeft de zon het korrelige uiterlijk bij een sterke
vergroting. De sterke magneet velden in *zonnevlekken* hebben een
remmende werking op deze opwaartse beweging. In de zonnevlekken kunnen
dus geen opstijgende hete gasbellen aankomen, waardoor de lagere
temperatuur van de vlekken verklaard wordt.
