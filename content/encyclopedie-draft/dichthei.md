# Dichtheid

\

De dichtheid is een maat voor de hoeveelheid materie die zich in een
bepaalde ruimte bevindt. Met een formule is de dichtheid uit te rekenen.
Deze formule is niet zo moeilijk:

                              massa 
                 dichtheid = ------
                              volume 

De massa is de hoeveelheid materie. Hij wordt vaak opge geven in
grammen. Het volume is de hoeveelheid ruimte, die deze massa inneemt.
Het volume geven we meestal op in kubieke centimeters.

Eén liter water heeft een massa van één kilogram. Eén kilogram is
duizend gram. Eén liter is duizend kubieke centimeter. De dichtheid van
water is daarom één gram per kubieke centimeter. De dichtheid van
Jupiter is gemiddeld 1,3 gram per kubieke centimeter. Die van de aarde
5,5 gram per kubieke centimeter. Dat betekent, dat één kubieke
centimeter van Jupiter 1,3 gram weegt en één kubieke centimeter van de
aarde 5,5 gram. Jupiter bestaat voor een groot deel uit gas. De aarde
voornamelijk uit steen en metaal. Omdat gas lichter is dan steen en
metaal, is de dichtheid van Jupiter kleiner dan die van de aarde.

De dichtheid is groter, als dezelfde ruimte meer materie bevat. De
dichtheid is ook groter als dezelfde hoeveel heid materie in een kleiner
volume wordt samengeperst.

In het lijstje op de volgende bladzijde hebben we van alle planeten de
gemiddelde dichtheid gegeven. De gemiddelde dichtheid van de zon is 1,4
gram per kubieke centimeter.

In het midden van de zon is deze dichtheid ruim honderd keer zo groot.

De dichtheid van een *witte dwerg* kan wel een miljoen keer zo groot
zijn als die van water. Eén kubieke centimeter van zo\'n ster zou op
aarde duizend kilogram wegen! De ster met de grootste dichtheid is maar
liefst vier biljard (4.000.000.000.000.000) keer zo groot als water.

Eén kubieke centimeter van deze ster weegt op aarde vier biljoen
kilogram.

Dat is tien keer zo veel als alle mensen op aarde bij elkaar wegen

!

    planeet               dichtheid (in grammen)
                          per kubieke centimeter

    Mercurius                       5,43
    Venus                           5,24
    Aarde                           5,5
    Mars                            3,94
    Jupiter                         1,33
    Saturnus                        0,69
    Uranus                          1,30
    Neptunus                        1,76
    Pluto                           2,1

Zoals je kunt zien is de gemiddelde dichtheid van de planeet Saturnus
minder dan 1. Dus minder dan de ge middelde dichtheid van water. Zou er
een zee zijn groot genoeg om Saturnus in te leggen, dan zou de planeet
blijven drijven.
