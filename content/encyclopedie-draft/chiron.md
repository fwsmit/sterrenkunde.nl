+++
title = "Chiron"
date = 2023-11-17T19:54:58+01:00
draft = false
+++

\

In 1977 ontdekte *Charles Kowal* op de Mount Palomar sterrenwacht een
object tussen de banen van Saturnus en Uranus. Het beweegt in een vrij
elliptische baan om de zon. De kortste afstand tot de zon bedraagt 1,3
miljard kilometer. De planeet komt dan in de buurt van de baan van
Saturnus. Als Chiron zijn grootste afstand tot de zon bereikt nadert hij
de baan van de planeet Uranus. Zijn afstand tot de zon bedraagt dan 2,8
miljard kilometer.

Op alle foto\'s deed Chiron zich voor als een stip. Daarom ging men er
van uit met een nieuwe [planetoïde](planetoiden.html){.two} te maken te
hebben. Het kreeg het nummer 2060 en als naam Chiron: een wezen uit de
griekse mythologie dat half mens, half dier was. Vreemd was wel dat
Chiron een baan beschreef tussen Saturnus en Uranus. Bijna alle
planetoïden beschrijven namelijk banen tussen Mars en Jupiter. De
omloopstijd van de nieuwe planetoïde werd bepaald op 50,7 jaar.

Door de grote afstand van Chiron was het ook moeilijk de diameter te
bepalen. De eerste schattingen lagen tussen de 150 en 500 kilometer. In
het begin van de jaren tachtig kwam men met een preciezere waarde van
ongeveer 180 kilo meter.

In 1987 ontdekte men dat Chiron met grote regelmaat een
helderheidsverandering vertoonde van 0,1
[magnitude](magnitud.html){.two}. Hier uit concludeerde men dat Chiron
in bijna 6 uur om zijn as draait. Dat is een rotatietijd die voor een
planetoïde heel gewoon is.

Een jaar later ontdekte men dat de gemiddelde helderheid van Chiron
plotseling enkele tienden van een magnitude méér was toegenomen dan men
op grond van de kleiner wordende afstand tot de zon mocht verwachten.
Eind 1988 was Chiron bijna een magnitude helderder dan hij als
planetoïde zou moeten zijn. Voorzichtig vroeg men zich al of Chiron wel
een planetoïde was. Misschien zou het wel een
[komeet](kometen.html){.two} zijn.

Een komeet is een opeenhoping van gruis, ijs en bevroren gassen. Wanneer
zo\'n komeet dichter bij de zon komt, gaat het ijs aan het oppervlak op
een bepaald moment verdampen en ontstaan er een wolk van gas en stof
rond de kern. Zo\'n wolk noemen we een [coma](kometen.html){.two}. Een
coma kaatst meer zonlicht terug dan de veel kleinere kern en daardoor
wordt een komeet bij het naderen van de zon opeens veel helderder.

Zou Chiron echt een komeet zijn? In april 1989 maakten enkele
sterrenkundigen met een zeer gevoelige camera een serie opnamen van
Chiron. Zij ontdekten dat het beeldje van Chiron niet meer puntvormig
was, maar gehuld in een neveltje. Dit neveltje had een middellijn van 5
[boogseconden\
](hoeken.html){.two}en was in één richting uitgerekt. Net als bij de
coma van een komeet. Waarnemingen in het begin van 1990 bevestigden dit.
Eind januari 1990 strekte de coma zich uit tot 10 boogseconden. Dat kwam
overeen met een afstand van 80.000 kilometer in de ruimte. De coma was
uitgerekt in de richting van de zon ...f! Net als bij een komeet. Chiron
schijnt dus meer op een komeet dan op een planetoïde te lijken. Maar is
er op die afstand tot de zon, al komeetactiviteit mogelijk? Er heerst
daar een temperatuur van zo\'n 170 graden onder nul. De meeste kometen
vertonen op die afstand nog geen enkele activiteit. Toch zijn er enkele
uitzonde ringen bekend. Onder andere bij de beroemde komeet Halley begin
1990, toen de komeet, ver voorbij Saturnus, op een afstand van 1,87
miljard kilometer van de zon aanwijzingen vertoonde voor het vrijkomen
van stof en gas. Als Chiron een komeet zou zijn, en zijn diameter
bedraagt werkelijk 180 kilometer, dan is die wel héél groot voor een
komeet.

De komeetdiameters die men tot nu toe heeft gemeten liggen in de orde
van enkele kilometers. Komeet Halley, met zijn 16 kilometer is al een
uitschieter. Dat roept dan wel de vraag op of Chiron misschien toch nog
een andersoortig object is. Zou het meer vergeleken moeten worden met
objecten als de verre planeet Pluto en zijn maan Charon? In 1988 werd
ontdekt dat Pluto een ijle atmosfeer van methaan heeft. Die atmosfeer
wordt wat dichter wanneer Pluto wat dichter bij de zon komt en wat
dunner wanneer hij zich er weer van verwijdert. Het methaan slaat dan in
de vorm van rijp weer op het oppervlak neer. De zon is dus ook op die
afstand nog in staat om bij een hemel lichaam een soort komeeteffect te
veroorzaken. Het is mogelijk dat Pluto en zijn satelliet tijdens het
ontstaans proces van bijvoorbeeld Neptunus als restanten zijn
achtergebleven als een soort vrije satellieten. Misschien is ook Chiron
zo\'n vrije satelliet, eenzaam rondzwervend tussen de reuzenplaneten en
in verschillende perioden verschillende gedaanten vertonend. In 1996
bereikte Chiron zijn kortste afstand tot de zon. Nu wordt deze afstand
weer groter.
