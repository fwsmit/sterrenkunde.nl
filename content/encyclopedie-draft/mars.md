+++
title = "Mars"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![De planeet Mars](plaatjes/mars.jpg){vspace="0" hspace="0"}\
  **De planeet Mars**

  -----------------------------------------------------------------------

Mars is een vrij kleine planeet. Hij heeft een middellijn van 6.794
kilometer. Dat is slechts iets groter dan de helft van de middellijn van
de aarde. De zwaartekracht aan het oppervlak van de planeet bedraagt
0,38. Iemand die op aarde 40 kilogram weegt, zou op Mars 0,38 x 40 =
ruim 15 kilogram wegen.

De planeet Mars heeft altijd erg tot de verbeelding van de mensen
gesproken. Door zijn rode kleur, de kleur van bloed, werd hij bijna
altijd in verband gebracht met oorlogen en rampen. De Babyloniërs
noemden de planeet de «ster des doods».

Hogepriesters in het oude Syrië offerden in hun roodge schilderde
tempels zelfs mensen aan Mars. De Grieken noemden hem Ares naar hun god
van de oorlog en het waren de Romeinen die hem omdoopten tot Mars, hun
oorlogsgod.

In de tweede helft van de 19de eeuw nam de beroemde Italiaanse
sterrenkundige *Giovanni Schiaparelli* op Mars kris-kras door elkaar
lopende lijnen waar in de heldere gebieden op de planeet. Toen hij zijn
waarnemingen bekend maakte, had hij het over «canali» of geulen, die
volgens hem op natuurlijke wijze ontstaan moesten zijn. Veel mensen, ook
sterrenkundigen, gingen het echter al gauw hebben over kanalen en al
spoedig werd gedacht dat er op de planeet intelligent leven voor kwam.
Vooral de sterrenkundige *Percival Lowell* zorgde voor de nodige
opwinding. Hij veronderstelde dat Marsbewoners enorme kanalen groeven en
hun droge en stervende planeet bevloeiden met water van de poolkappen.
Door de geringere zwaartekracht van de planeet dachten sommige mensen
dat de Marsbewoners veel groter zouden zijn dan de mens. Er werd al
gesproken van Marsmonsters die zo\'n tien meter lang zouden zijn.

Pas zo\'n veertig jaar is het raadsel van de canali voorgoed opgelost.
Dat is gebeurd dankzij de sterk verbeterde kwaliteit van de kijkers. In
de moderne instrumenten blijken de lijnen op te lossen in afzonderlijke
vlekjes en streepjes. De foto\'s, gemaakt door verschillende
ruimtevoertuigen, hebben voorgoed met de kanalen afgerekend. Ze zijn
onvindbaar. Er blijken wel droge beddingen en kloofdalen te zijn. Maar
die zijn lang niet groot genoeg om vanaf de aarde gezien te worden.

De afstand tussen de Aarde en Mars wisselt sterk. De kortste afstand
tussen beide planeten kan 56 miljoen kilometer bedragen. Dat was het
geval in 1956 en 1971, maar zal verder deze eeuw niet meer voor komen.
Als Mars zó dichtbij de aarde staat is de planeet een opvallende
verschijning aan de avondhemel. Op de maan en Venus na is Mars dan het
helderste hemellichaam. Veel helderder dan de helderste ster aan de
hemel. In 1988 naderde Mars de aarde tot op minder dan 59 miljoen
kilometer. Ook toen was de planeet prachtig te zien.

Als Mars zich, vanaf de aarde gezien, achter de zon bevindt, kan de
afstand tot de aarde oplopen tot maar liefst 400 miljoen km. Je begrijpt
dat hij dan veel minder goed zichtbaar is.

Wanneer Mars in *oppositie* is, staat de planeet tegenover de zon aan de
hemel. «Oppositie» betekent dan ook «tegenover».

De zon, aarde en Mars staan dan op één lijn, met de aarde in het midden.
Als de zon in het westen ondergaat, komt de planeet in het oosten boven
de horizon tevoorschijn. Hij is dus de gehele nacht te zien. In zijn
beweging rond de zon is de afstand tussen de aarde en Mars omstreeks
oppositie het kleinst. De baan van Mars is echter niet mooi cirkel
vormig, maar wat uitgerekt. Dat is de reden waarom de afstand Aarde -
Mars bij iedere oppositie sterk verschilt.

Hieronder zie je een lijst van alle Marsopposities tussen 1995 en 2035.
Achtereenvolgens vind je de oppositiedatum; vervolgens de datum waarop
Mars dat jaar de kortste afstand tot de Aarde bereikt, dan die afstand
in miljoenen kilometers en tenslotte de schijnbare middellijn van de
planeet in boogseconden.

  ---------------- ---------------------------------------------------- ---------------------------------------------- ---------------------------------------
  oppositiedatum   datum kortste afstand tot de aarde in miljoenen km   kortste afstand tot de aarde in miljoenen km   schijnbare middellijn in boogseconden
  24 apr 1999      1 mei 1999                                           86,54                                          16,18
  13 jun 2001      21 jun 2001                                          67,34                                          20,79
  28 aug 2003      27 aug 2003                                          55,76                                          25,11
  7 nov 2005       30 okt 2005                                          69,42                                          20,17
  24 dec 2007      18 dec 2007                                          88,17                                          15,88
  29 jan 2010      27 jan 2010                                          99,33                                          14,10
  3 mrt 2012       5 mrt 2012                                           100,78                                         13,89
  8 apr 2014       14 apr 2014                                          92,39                                          15,16
  22 mei 2016      30 mei 2016                                          75,28                                          18,60
  27 jul 2018      31 jul 2018                                          57,59                                          24,31
  13 okt 2020      6 okt 2020                                           62,07                                          22,56
  8 dec 2022       1 dec 2022                                           81,45                                          17,19
  16 jan 2025      12 jan 2025                                          96,08                                          14,57
  19 feb 2027      20 feb 2027                                          101,42                                         13,81
  25 mrt 2029      29 mrt 2029                                          96,82                                          14,46
  4 mei 2031       12 mei 2031                                          82,78                                          16,91
  28 jun 2033      5 jul 2033                                           63,28                                          22,13
  15 sep 2035      11 sep 2035                                          56,91                                          24,61
  ---------------- ---------------------------------------------------- ---------------------------------------------- ---------------------------------------

Vóór 1965 dachten veel sterrenkundigen dat Mars een zacht glooiend
oppervlak had zonder bergen of dalen. De donkere gebieden zouden laag
geleden gebieden zijn. Misschien vroegere zeebodems, bedekt met lage
plantengroei. De pool kappen zouden uit een dun laagje rijp bestaan.
Misschien enkele centimeters dik. De atmosferische druk zou 80 tot 90
millibar bedragen (op aarde bedraagt de gemiddelde lucht druk 1013
millibar op zeeniveau) en stikstof zou het voor naamste gas in de
atmosfeer van Mars zijn.

Onderzoek met onbemande ruimtevoertuigen heeft ons geleerd dat de
werkelijkheid totaal anders is. Mars bezit geweldige vulkanen, diepe
kraters en dalen met steile wanden. De donkere gebieden zijn helemaal
geen vlakten. Sommige van die gebieden zijn hoogvlakten. Zoals de
beroemde *Syrtis Major*, een donkere vlek die op 28 november 1659 door
onze landgenoot *Christiaan Huygens* als eerste werd waar genomen.
Huygens merkte op dat de vlek zich 150 minuten later had verplaatst. Zo
ontdekte hij als eerste dat Mars om zijn as draaide. Hij bepaalde de
aswentelingstijd op ongeveer 24 uur. De rotatietijd is tegenwoordig
bepaald op 24 uur 37 minuten en 22,66 seconden.

Het noordelijk halfrond van Mars ligt gemiddeld zo\'n vier kilometer
lager dan het zuidelijk halfrond. Op de planeet komt in het geheel geen
plantengroei voor en de poolkappen bevatten een grote hoeveelheid
waterijs. Overal op het oppervlak werden door de ruimtevoertuigen vormen
gefoto grafeerd die veroorzaakt moeten zijn door stromend water.

In de bodem van Mars moeten grote hoeveelheden ijs zitten.

Als je op Mars zou staan, zou je om je heen een soort rode woestijn met
rotsblokken zien. En hier en daar een paar kraters. Je zou wel een
zuurstoffles nodig hebben, want de atmosfeer bestaat voornamelijk uit
koolzuurgas (of kool dioxide) en het edelgas argon. De poolkappen, die
je ook vanaf de aarde kunt waarnemen, bestaan uit waterijs met daar een
dun laagje bevroren koolzuur over. De rode kleur van Mars wordt
veroorzaakt door het hoge ijzergehalte in de bodem. Zelfs de atmosfeer
is roze-achtig door al het stof dat opwaait.

De dampkring van Mars is erg ijl. Die dampkring bestaat voor 95% uit
koolzuurgas (kooldioxyde). Verder komt 3% stikstof en 1«% argon voor.
Tenslotte zijn er sporen van waterdamp, koolmonoxyde, zuurstof en
waterstof aan wezig, maar allemaal in verschrikkelijk kleine hoeveel
heden.

De rotatie-as van Mars staat ongeveer even schuin als de rotatie-as van
de aarde. Daarom komen er ook op Mars seizoenen voor. De polen op de
planeet hebben een ijskap die tijdens de winter groter wordt en in de
zomer inkrimpt.

De zuidelijke poolkap verdwijnt tijdens de zomer op dit halfrond zelfs
helemaal. Dat betekent dat de poolkappen van Mars niet erg dik kunnen
zijn. Hoogstens enkele centi meters.

De gemiddelde luchtdruk op Mars bedraagt 5 tot 6 millibar.

In vergelijking met de luchtdruk op aarde stelt die op Mars niet veel
voor. In heel laag gelegen gebieden op Mars is de luchtdruk iets hoger.
Aan de andere kant zijn er hooggelegen gebieden waar de luchtdruk
slechts één millibar bedraagt.

Door die lage luchtdruk weten we dat er op Mars geen vloei baar water
voor kan komen. Wat heeft die luchtdruk daar nu mee te maken, zul je
zeggen. Wel, let op! Bij de luchtdruk die we op aarde hebben, kookt
water bij een temperatuur van 100 graden. Maar als de luchtdruk veel
lager zou zijn, zou water veel eerder gaan koken. Bij een luchtdruk van
6,1 millibar kookt water al bij een temperatuur van 0 graden.

Bij 6,5 millibar gebeurt dit bij 4 graden. Bij 10 millibar bij 7 graden
en bij 12 millibar bij 10 graden.

Beneden 0 graden is water echter bevroren tot ijs. Begrijp je nu waarom
er op Mars bij een gemiddelde luchtdruk van 5 a 6 millibar geen
vloeibaar water kan voorkomen? Zeker niet op het zuidelijk halfrond van
de planeet, dat gemiddeld vier kilometer hoger ligt dan de noordelijke
helft.

In die gebieden, waar de luchtdruk 6,1 millibar of minder is, en de
temperatuur boven het vriespunt stijgt, zou het ijs direct verdampen.
Dit overgaan van een vaste (ijs) in gas vormige (waterdamp) toestand
noemen we *sublimeren*.

Sommige sterrenkundigen denken dat een aantal valleien heel lang geleden
toch door stromend water gevormd zijn.

Toen moet de atmosfeer van Mars een stuk dichter en warmer geweest zijn,
zodat er wel stromend water aan het oppervlak kon voorkomen. Maar al zou
dat waar zijn, dan zitten we nog met een raadsel. Om zulke enorme
«rivierbeddingen» te vormen, heb je een rivier nodig die meer dan tien
keer zo groot is als de Amazone, de grootste rivier op aarde! Eén dag op
Mars duurt 24 uur en 37 minuten. Dat wil zeggen dat Mars wat meer tijd
nodig heeft om rond zijn as te draaien dan de aarde. Ook een jaar duurt
op Mars langer dan op aarde.

De planeet heeft 669 dagen nodig om rond de zon te draaien.

Eén Marsjaar telt dan ook 669 aardse dagen. Op Mars is het meestal
vreselijk koud. Dat komt natuurlijk doordat de planeet wat verder van de
zon staat dan de aarde. Daardoor ontvangt Mars ook minder licht en
warmte van de zon dan de aarde. In het begin van de middag, kort nadat
de zon zijn hoogste stand heeft bereikt, wijst de thermometer aan de
evenaar ongeveer 20 graden aan. Dat valt best mee! Maar korte tijd later
begint de temperatuur al snel te dalen.

Tegen de tijd dat de zon ondergaat vriest het al 70 graden.

En dat aan de evenaar! Vanaf 1962 is Mars door tal van ruimtevoertuigen
onderzocht.

Het hoogtepunt in het ruimte-onderzoek van de planeet Mars vormde de
geslaagde landing van de beide *Viking-ruimtevoer tuigen* in 1976. De
beide Viking-landers, die onder meer een kompleet weerstation aan boord
hadden, hebben ook tempera tuurmetingen verricht op een hoogte van 1,6
meter boven het Marsoppervlak. Op zomerse dagen bereikte de temperatuur
waarden tussen de -33 en -83 graden. De beide Vikingen zijn echter niet
aan de evenaar geland. Aan de beide polen van Mars kan de temperatuur
tot 120 of zelfs 150 graden onder nul zakken! De luchtdruk op Mars is
niet het hele jaar door gelijk, maar wisselt met de seizoenen. De
luchtdruk wordt lager als het poolkapoppervlak groter wordt. De
geleerden denken dat dit komt door het neerslaan van koolzuur uit de
atmosfeer. Of de poolkappen inderdaad uit koolzuur sneeuw bestaan is nog
onzeker. Het ziet er naar uit, dat er ook waterijs aanwezig kan zijn.
Waarschijnlijk zal het wel om een kombinatie van beide stoffen gaan.
Overigens zijn de poolkappen waarschijnlijk niet dikker dan één
millimeter en lijkt alles meer op rijp.

Over het algemeen waait er op de planeet een zwakke wind, met snelheden
van 4 tot 17 kilometer per uur. Het wind patroon is ook erg regelmatig.
Foto\'s die door de Viking orbiters zijn genomen, laten vele soorten
bewolking zien.

Ook mist wordt regelmatig waargenomen. In de lente worden voornamelijk
witte wolken waargenomen, die echter hooguit 5% van het oppervlak
bedekken.

Gele wolken zijn het gevolg van *stofstormen* die over het oppervlak
kunnen razen. Over het algemeen mag het op het Marsoppervlak dan wel zo
goed als windstil zijn, maar deze stofstormen zijn dan de bekende
uitzondering op de regel.

De stormen ontstaan in bepaalde gebieden. In een verbazend korte tijd
kunnen ze de gehele planeet bestrijken. Het lijkt erop, dat er tijdens
deze stormen warmte tussen de beide halfronden wordt uitgewisseld. De
verschillen in temperatuur tussen de beide halfronden zijn vooral groot
als de planeet zijn kortste afstand tot de zon bereikt. Weet je nog hoe
dat punt heet, waar de afstand van een planeet tot de zon het kleinst
is? Juist, perihelium! Foto\'s genomen door de Viking-Orbiters laten ons
rivier beddingen zien, evenals ravijnen en vormen, zoals wij die op
aarde kennen als gevolg van plotselinge overstromingen.

Toch is er nu geen stromend water meer op Mars. Wel bestaat de
mogelijkheid dat dit in de vorm van ijs opgeslagen is in de bodem en de
poolkappen.

Op Mars komen behoorlijk wat kraters voor. Toch is dit aantal veel
minder dan het aantal kraters op de maan of Mercurius. Dat is ook wel
begrijpelijk. Mars heeft immers wŠl een atmosfeer, zij het dan een zeer
dunne. Bovendien zijn veel kleine kraters bijna helemaal weggesleten
door de *erosie*. Onder erosie verstaan we de inwerking van wind en
water.

Zeer opvallend op Mars zijn enkele zeer grote vulkanen. Eén van grootste
vulkaan heet de *Olympus Mons*, genoemd naar de berg Olympus, waar
volgens de Griekse mythologie de goden woonden.

De Olympus Mons is meer dan 23 kilometer hoog en de top is vaak verstopt
in wolken in de ijle atmosfeer van Mars. De voet van deze vulkaan is
maar liefst 600 kilometer in doorsnede en de vulkaan is zó groot, dat je
hem met een grote telescoop vanaf de aarde kunt zien. Ter vergelijking:
de hoogste vulkaan op aarde is de Mauna Loa op Hawaii, «slechts» 9 kilo
meter boven de zeebodem en aan de voet «maar» 200 kilometer in doorsnee.
Lange tijd heeft men gedacht dat de Olympus Mons de grootste vulkaan op
Mars was. Dat is echter niet zo.

  -----------------------------------------------------------------------
  ![Een doorsnede van de planeet
  Mars](plaatjes/mars_doorsnede.jpg){vspace="0" hspace="0"}\
  **Een doorsnede van de planeet Mars**

  -----------------------------------------------------------------------

De vulkaan Ascraeus Mons is nog 860 meter hoger en reikt tot maar liefst
23.944 meter! Waarom zijn de Olympus Mons en een aantal andere vulkanen
op Mars dan zo groot? Gedeeltelijk kan dit gekomen zijn door de geringe
zwaartekracht op Mars. Die is maar 40% van die op Aarde. Hierdoor hebben
de krachten die in het binnenste van de planeet werkzaam zijn, het
*magma* (= hete vloeibare binnenste van een planeet) misschien wel hoger
kunnen op duwen dan op aarde. Of misschien komt het wel omdat de
vulkanen op Mars in vele miljoenen jaren tijd gevormd zijn en bij iedere
uitbarsting een beetje hoger werden. Door de verschuiving van de
continenten op aarde krijgt een vulkaan hier nooit genoeg tijd om zo
groot te worden als op Mars.

De caldera aan de top heeft een doorsnede van 120 kilo meter! De
lavastromingen strekken zich meer dan duizend kilometer in zuidelijke
richting uit.

Ook komen op Mars veel kloven en ravijnen, cayons en «droge rivieren»
voor. De grootste kloof is het *Marinerdal* (Vallis Marinaris), dat 4000
kilometer lang is, circa 6 kilometer diep en plaatselijk 150 kilometer
breed. De be roemde Grand Canyon in Amerika stelt hierbij niet veel
voor.

Het Marinerdal is waarschijnlijk ontstaan door verschuivingen in de
korst van de planeet. De bodem van het Marinerdal bestaat voor een groot
deel uit vulkanische as.

\
ONTBREKEND TEKST\
\

*\######*zijn reeds in 1877 ontdekt door de sterrenkundige *Asaph Hall*.
Beide maantjes zijn door de *Viking-Orbiters* van zeer nabij
gefotografeerd. Van de twee Marsmaantjes staat Phobos het dichtst bij de
planeet. De afstand tot het oppervlak van de planeet bedraagt slechts
zesduizend kilometer. Bedenk hierbij dat de maan gemiddeld zo\'n 384.000
kilometer van de Aarde af staat. Toch is Phobos aan de Marshemel lang
niet zo helder dan de maan bij ons. Dat komt doordat Phobos erg klein
is. Ook is het maantje niet mooi rond. Het lijkt wel wat op een
reusachtige aardappel. De afmetingen bedragen 26,8 x 22,4 x 18,4
kilometer. Doordat Phobos zo dicht bij Mars staat, draait het maantje in
korte tijd om de rode planeet. Eén omloop om Mars duurt slechts 7 uur en
39 minuten.

Op foto\'s die door de Viking Orbiter 1 zijn genomen is te zien dat het
maantje bezaaid is met kraters. De grootste krater heet *Stickey*. De
doorsnede van deze krater bedraagt ongeveer acht kilometer. Dat lijkt
misschien niet groot, maar vergelijk het maar eens met de afmetingen van
het maantje! De kraters op de Marsmaantjes zijn allemaal ontstaan door
de inslag van [meteorieten](meteoren.html){.two}. Ook komen op het
Phobos-oppervlak breuken voor. Sommige zijn 200 meter breed en ongeveer
tien meter diep. Waarschijnlijk zijn deze breuken in de korst ontstaan
door de geweldige inslag van de meteoriet die ook de krater Stickey
gevormd heeft.

In het begin van 1977 is de Viking Orbiter 1 Phobos tot op slechts 90
kilometer genaderd. Die afstand was zó kort dat de aantrekkingskracht
van het maantje op het ruimte voertuig merkbaar was. Dat was ook de
bedoeling van de geleerden. Want uit die aantrekkingskracht konden ze de
*massa* van het maantje bepalen. Die werd vastgesteld op 11 miljoen ton!
Het volume was al eerder uitgerekend: 5600 kubieke kilometer.

Op school heb je misschien al geleerd dat als je het gewicht (de massa)
deelt door het volume, dat je dan het *soortelijk gewicht* krijgt. Het
soortelijk gewicht is hetzelfde als de *gemiddelde dichtheid*. Volgens
deze berekening moet de gemiddelde dichtheid van Phobos 1,9 gram per
kubieke cm bedragen.

Het andere Marsmaantje heet Deimos. Dit maantje draait op zo\'n 20.000
km boven het Marsoppervlak om de planeet. Door de grotere afstand heeft
Deimos ook veel meer tijd nodig om éénmaal om Mars te draaien dan
Phobos. De omlooptijd van Deimos bedraagt 1 dag, 6 uur en 18 minuten.

Deimos is veel kleiner dan Phobos. Bovendien is het maantje nóg
onregelmatiger van vorm dan Phobos. De afmetingen bedragen 15 x 12,2 x
10,4 kilometer. Beide maantjes keren altijd dezelfde kant naar Mars toe.
Dit noemen we *gebonden rotatie*. In oktober 1977 heeft de Orbiter 2 het
maantje Deimos van slechts 23 kilometer afstand gefotografeerd.

Uit de foto\'s die naar de aarde zijn gezonden blijkt dat dit maantje
bedekt is met een laag stof en puin. De dikte van deze laag bedraagt
tientallen meters. Door die laag zijn inslagkraters op het maantje
slechts als flauwe schimmen te zien.

Zowel Phobos als ook Deimos hebben een erg donker oppervlak.

Ze kaatsen slechts 6% van het opvallende zonlicht terug. We zeggen dat
het *albedo* 0,06 bedraagt! Vanaf het Marsoppervlak zijn de maantjes
goed te zien. Deimos is ongeveer drie keer zo helder dan Venus vanaf de
aarde.

Phobos is op zijn beurt weer ongeveer veertig keer zo helder dan Deimos.

Vanaf het Marsoppervlak gezien is er met Phobos nog iets geks aan de
hand. Door de korte omlooptijd van dit maantje (iets meer dan 7 uur en
39 minuten) ziet een waarnemer op de rode planeet Phobos in het westen
opkomen en na 5« uur weer verdwijnen achter de oostelijke horizon. Alle
andere hemellichamen, dus ook Deimos, bewegen voor die waarnemer net als
bij ons van oost naar west. Deimos komt zoals gezegd ook gewoon in het
oosten op. Nadat het maantje in het oosten boven de horizon is gekomen
duurt het 2« dag voordat hij in het westen achter de horizon verdwijnt.

Maansverduisteringen komen op Mars erg vaak voor. Het ge beurt zelfs
regelmatig dat Phobos in één etmaal twee keer wordt verduisterd. Eénmaal
\'s avonds en daarna \'s ochtends vroeg nog een keer.

Doordat de maantjes zo klein zijn hebben ze ook weinig
aantrekkingskracht. Iemand die op aarde 60 kilogram weegt zou op Phobos
niet meer wegen dan\.... 30 gram! Men heeft wel gedacht dat de beide
Marsmaantjes vroeger [planeto‹den](planetoiden.html){.two} zijn geweest.
Door de aantrekkingskracht van de planeet zouden ze door de planeet
«gevangen» zijn. De onregelmatige vorm van de maantjes lijkt ook wel wat
op die van een planetoïde. Maar vreemd is dan wel de bijna cirkelvormige
baan van de maantjes om de planeet. Dat is bijna niet mogelijk als het
om ingevangen planetoïden gaat.

Dan zouden de maantjes een ellipsvormige baan om de planeet moeten
beschrijven. Enkele sterrenkundigen denken dat de maantjes de resten
zijn van een vroegere grote maan. De toekomst zal hierover uitkomst
moeten brengen.

Tenslotte geven we hieronder nog een aantal numerieke gegevens over
Mars.

\
gemiddelde afstand tot de zon: 1,5236 AE (228,286 miljoen km)\
kleinste afstand tot de zon: 1,3813 AE (206,639 miljoen km)\
grootste afstand tot de zon: 1,6659 AE (249,215 miljoen km)\
siderische omlooptijd: 1,8808885 jaar\
synodische periode: 779,936 dagen\
baansnelheid: 24,129 km/sec\
equatoriale middellijn: 6793,8 km\
afplatting: 1/167\
siderische rotatieduur: 24u 37m 22,7s\
massa: 0,1074467 (aarde = 1)\
gemiddelde dichtheid: 3,934 gr per kubieke cm\
zwaartekracht aan het oppervlak: 0,37889 (aarde = 1)\
gemiddelde temperatuur: 210K (-63°C)\
albedo: 16%\
absolute magnitude: -1,52\
\

De *siderische omlooptijd* is de tijd waarin de planeet de gehele
[dierenriem](dierenri.html){.two} doorloopt en op dezelfde plaats
terugkomt ten opzichte van dezelfde ster, gezien vanaf de zon.

De *synodische periode* is de tijdsduur die een planeet nodig heeft om,
gezien vanaf de aarde, weer dezelfde positie ten opzichte van de zon in
te nemen.

De *siderische rotatieduur* van een planeet is de tijd waarin de planeet
éénmaal om zijn as draait ten opzichte van de sterren.

De *absolute magnitude* van een planeet is de helderheid van de planeet
als zij op één [astronomische eenheid](astronom.html){.two} (AE) van de
zon én tegelijk op één astronomische eenheid van de waar nemer staat.
