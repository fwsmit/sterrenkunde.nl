# Effectieve temperatuur

\

De verschillende lagen van de zon hebben niet allemaal de zelfde
temperatuur. Hoe dieper we in de zon komen, hoe heter het is. In het
centrum van de zon bedraagt de temperatuur wel 15 miljoen graden. Het is
daarom moeilijk te praten over «de» temperatuur van de zon. Toch is hier
iets op gevonden.

Stel je eens een grote, gloeiende bol voor. Precies even groot als de
zon. Van binnen is hij even heet als aan de buitenkant. De bol heeft
maar één temperatuur. Hoe heter de bol is, hoe meer straling hij
uitzendt. Als hij per seconde even veel straling geeft als de zon,
noemen we zijn tempe ratuur de effectieve temperatuur van de zon. Zo
heeft elke ster een effectieve temperatuur. De gloeiende bol, waar we de
zon mee vergelijken, moet aan nóg een voorwaarde voldoen.

Hij mag geen opvallende straling terugkaatsen. De effectieve temperatuur
van de zon is 5512 °C.
