+++
title = "Zodiakaal licht"
date = 2023-11-17T19:54:58+01:00
draft = false
+++

---
Het zodiakaal licht dat kort voor zonsopkomst of na zons ondergang als
een zwakke gloed aan de hemel te zien is, werd al eeuwen geleden
waargenomen. We weten nu dat dit verschijnsel veroorzaakt wordt door
zonlicht dat door interplanetair stof (interplanetair betekent tussen de
planeten) weerkaatst wordt.

Als je op een heldere, maanloze nacht naar buiten gaat, kort voordat de
schemering begint, zie je in het oosten soms een zwakke kegelvormige
lichtvlek die een stuk van 15° tot 20° van de horizon beslaat en zich
als een vinger uitstrekt in de richting van het
[zenit](/encyclopedie/hoeken). Indien je wilt vermijden dat je moet opstaan
voordat het licht geworden is, kun je hetzelfde verschijnsel ook in de
avond waar nemen. Je moet dan kort na zonsondergang (als de schemering
ten einde loopt) in westelijke richting kijken. Het is echter een heel
zwak lichtschijnsel en daarom mag je geen storende lichtbronnen in de
buurt hebben staan. Zo'n plaats is tegenwoordig niet zo gemakkelijk
meer te vinden, aangezien vrijwel overal de straatverlichting te hinder
lijk is. De beste tijd om het zodiakaal licht op gematigde breedte te
zien is in de lente of herfst.

Als je naar de tropen reist, heb je meer kans het schijnsel te zien.
Niet alleen omdat je in zo'n geval in streken komt waar de lucht
meestal helderder is, maar ook omdat de kegel van het zodiakaal licht
een grotere hoek maakt met de horizon, zodat een deel daarvan door
hogere, minder absorberende luchtlagen schijnt.

Het zodiakaal licht is niet interessant om te fotograferen, want er zijn
in het geheel geen structuren te onderscheiden.

Het schijnsel is ongeveer twee keer zo helder als de
[melkweg](/encyclopedie/melkweg), en daardoor zal het vooral op zuidelijker
breedte graden misschien wel lukken het op een gevoelige film vast te
leggen.

Negenhonderd jaar geleden werd het zodiakaal licht al waargenomen en
beschreven door de beroemde Perzische sterrenkundige *Omar Khayyam*
(1048-1131). Van het ontstaan ervan kan hij niets geweten hebben. Pas
sinds de ruimte vaart konden de sterrenkundigen de theorie bevestigen
dat het lichtschijnsel ontstaat als licht van de zon ge reflecteerd werd
door interplanetair stof. In het vlak van het zonnestelsel bevinden zich
ontelbare stofdeeltjes. Het lichtschijnsel is daardoor altijd in de
buurt van de [ecliptica](/encyclopedie/ecliptic) te zien, en dat is de
reden dat wij het als een schuinstaande lichtkegel waarnemen. Het
verklaart ook waarom het schijnsel het best waargenomen kan worden in de
lente en herfst. De zon staat dan in de eveningspunten.

Voor een waarnemer op gematigde breedte maakt de ecliptica, en dus ook
de kegel van het zodiakaal licht, dan een grote hoek met de horizon.

De stofdeeltjes die het zodiakaal licht veroorzaken zijn klein,
waarschijnlijk tussen de 1 micron (dat is één duizendste millimeter) en
0,1 micron. Ze verstrooien het zonlicht, en daardoor ontstaat het
schijnsel. Na sterke uitbarstingen op de zon is het schijnsel sterker.

Waarschijnlijk heeft de Italiaans/Franse astronoom *Jean Dominique
Cassini* (1615-1712), de eerste directeur van de sterrenwacht van
Parijs, als eerste de term zodiakaal licht gebruikt. Voor zijn tijd was
het verschijnsel al bekend. Het is echter niet het enige zwakke
lichtschijnsel dat aan de avondhemel waargenomen kan worden. Het heeft
een tegenhanger die bekend staat als de *gegenschein*ofwel het
*oppositielicht*. Dit verschijnsel werd bijna 150 jaar geleden door de
Deense astronoom *Brorsen*beschreven. Het is een erg zwakke, elliptisch
gevormde lichtvlek die zich tegenover de zon op de ecliptica bevindt.
Het schijnsel beslaat een stuk van ongeveer 20° bij 10° van de hemel,
maar deze afmetingen zijn natuurlijk afhankelijk van de plaats van de
waarnemer en de helderheid van de lucht. Net als het zodiakaal licht kan
dit schijnsel het best in de tropen worden waar genomen. Soms lijken het
zodiakaal licht en het oppositie licht door een wazige band met elkaar
verbonden te zijn.

Dit is de zogenaamde *zodiakale band*. Het oppositielicht en de
zodiakale band worden eveneens veroorzaakt door inter planetair stof dat
zonlicht reflecteert.

Een ander lichtschijnsel is het zwakke oplichten van de nachthemel zelf,
en dat staat eenvoudig bekend als *nachtgloed* of *hemelgloed*. Dit
wordt veroorzaakt door chemische reacties tussen moleculen in de
bovenste lagen van de dampkring, waarbij een beetje zichtbaar licht
wordt uitgestraald. Het is erg zwak en kan niet met het blote oog worden
waargenomen. Toch is het voor sterren kundigen erg belangrijk als ze
foto\'s met lange belichtings tijden van de hemel maken. Door het
schijnsel wordt de duur van elke belichting beperkt, want na verloop van
tijd zal de gloed de foto sluieren en de beelden van buitengewoon zwakke
objecten overstralen. Maar de nachtgloed is alleen hinderlijk bij
waarnemingen van zichtbaar licht; bij radiowaarnemingen heb je er geen
last van. Voor radio-astronomen is de hemel altijd donker. De nachtgloed
beïnvloedt hun metingen niet, evenmin als de verstrooiing van het
zonlicht in de dampkring (die de oorzaak is van de blauwe kleur van de
daghemel). Dat betekent dat radio-astronomen overdag even goed kunnen
waarnemen als \'s nachts, en dat is een duidelijk voordeel.

---

