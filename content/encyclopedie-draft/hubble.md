# Edwin P. Hubble

\

  -----------------------------------------------------------------------
  ![Edwin P. Hubble](plaatjes/hubble.jpg){vspace="0" hspace="0"}\
  **Edwin P. Hubble**

  -----------------------------------------------------------------------

Edwin P. Hubble (1889-1953) werd geboren op 20 november 1889 in
Marshfield in de Amerikaanse staat Missouri. In zijn jeugd was hij een
uitstekend bokser. Aan de universiteit van Chicago studeerde hij natuur-
en sterrenkunde, terwijl hij in Oxford zijn rechtenstudie afrondde.
Hierna besloot hij zich toe te gaan leggen op de sterrenkunde.

Van 1914 tot 1917 werkte hij aan de *Yerkes-sterrenwacht* van de
universiteit van Chicago. Op deze sterrenwacht was in 1897 de bouw van
de 1 meter-refractor voltooid. Het is nog steeds de grootste
lenzenkijker ter wereld en zal dat altijd wel blijven.

Na de Eerste Wereldoorlog werd Hubble door *George E. Hale* (1868-1938)
uitgenodigd op de *Mount Wilson-sterrenwacht* te komen werken. Hij zou
daar de beschikking krijgen over de 2« meter Hooker-telescoop die kort
daarvoor gereed was ge komen en op dat moment de grootste telescoop ter
wereld was.

Later werd Hubble waarnemingshoofd van de Mount Wilson sterrenwacht. Hij
stond bekend als een bijzonder nauwgezet waarnemer, die geduldig en
exact alle waargenomen gegevens op een rijtje zette. Ongeveer zoals een
aanklager zijn zaak voorbereidt.

Doordat Hubble de mogelijkheid had gebruik te kaken van de op dat moment
grootste telescoop ter wereld, kon hij zich bezighouden met het
bestuderen van verafgelegen sterren stelsels. Hij leverde in 1923 het
eerste echte bewijs dat sommige nevelachtige objecten afzonderlijke
sterrenstelsels zijn, toen hij er met de 2« meter Hooker-telescoop als
eerste in slaagde afzonderlijke sterren in de
[Andromedanevel](andromedanevel.html){.two} en andere soortgelijke
nevels mee waar te nemen. Uit de perioden van de lichtwisseling van
[cephe‹den](cepheide.html){.two} bepaalde hij de licht kracht van deze
sterren.

Cepheïden zijn superreuzen waarvan de helderheid voortdurend verandert.
Het helderheidsverloop van dit type veranderlijke ster is erg
kenmerkend. In 1912 ontdekte de Amerikaanse sterrenkundige *Henriëtte S.
Leavitt* (1868-1921) van de Harvard-sterrenwacht, een verband tussen de
*periode* en de *absolute magnitude* van cepheïden. Dit verband is
bekend als de [periodelichtkrachtwet](cepheide.html){.two}. De periode
is de tijd die een veranderlijke ster nodig heeft om vanaf het moment
van groot ste helderheid opnieuw in zijn maximum te komen. De absolute
magnitude is een maat voor de werkelijke hoeveelheid licht die een ster
uitstraalt. Het is de helderheid die een ster zou hebben als deze, op
een afstand van 10 *parsec* (=32,6 lichtjaar, want één parsec = 3,26
lichtjaar) van de aarde zou staan. Hoe langer de periode van een
Cepheïde, hoe groter die lichtkracht. Cepheïden met een periode van tien
dagen stralen duizend keer zoveel licht uit als de zon. Heeft een
cepheïde een periode van 10 dagen, dan wordt al meer dan tweeduizend
keer zoveel licht uitgestraalt als de zon en cepheïden met een periode
van 30 dagen stralen zelfs meer dan vijfduizend keer zoveel licht uit
als de zon.

Met wat wiskunde is het voor wat oudere kinderen niet al te moeilijk te
berekenen doe ver een cepheïde van ons is verwijderd. Even een
voorbeeld: De absolute magnitude van de zon bedraagt +4,8. Dus op een
afstand van 10 parsec ofwel 32,6 lichtjaar zou de zon een helderheid
hebben van magnitude +4,8. Cepheïden met een periode van 30 dagen
stralen vijfduizend keer zoveel licht uit als de zon. Hun absolute
magnitude bedraagt -4«. Op een afstand van 10 parsec zou zo\'n cepheïde
dus een helderheid van magnitude -4« hebben. Wordt een dergelijke
cepheïde waargenomen met een schijnbare helderheid van +5« dan kan de
afstand als volgt worden berekend. Het verschil in helder heid tussen
schijnbare magnitude (+5«) en de absolute mag nitude (-4«) bedraagt 10
magnituden. Dat is een factor 10.000 keer in helderheid. Dan staat de
ster schijnbaar honderd keer verder weg dan het geval is bij de absolute
magnitude. Want als de afstand 100 keer groter wordt, wordt de
helderheid 100 x 100 = 10.000 keer kleiner; lees ook het verhaal bij het
trefwoord magnitude. In dit voorbeeld is de afstand van die cepheïde dus
100 x 10 parsec = 1000 parsec = 3260 lichtjaar.

Met de periode-lichtkracht-wet kreeg Hubble een uitstekende methode in
handen om de afstand van cepheïden te bepalen.

Voor de Andromedanevel vond hij op deze manier een afstand van 900.000
lichtjaar. Sindsdien is herhaalde malen het «nulpunt» van de
periode-lichtkracht-relatie voor cepheïden opnieuw bepaald. Onder meer
in 1952 door de Amerikaanse sterrenkundige *Walter Baade* (1893-1960).
Daardoor komt de afstand van de Andromedanevel tegenwoordig groter uit,
op ongeveer 2,2 miljoen lichtjaar. Maar ook in 1923 was de conclusie al
wel duidelijk: de Andromedanevel en de dui zenden soortgelijke nevels
zijn sterrenstelsels evenals het onze; zij vullen het heelal tot op
onvoorstelbare afstanden en in alle richtingen.

Hubble heeft de sterrenstelsels ook onderverdeeld naar hun vorm.
Elliptische stelsels duidde hij aan met de letter E.

Spiraalstelsels kregen de letter S en balkspiraalstelsels de aanduiding
SB. Onregelmatige stelsels tenslotte werden Irr stelsels genoemd. In
feite zijn het de beginletters van de Engelse benamingen. De elliptische
stelsels worden weer verder onderverdeeld in E0 tot en met E7, al naar
gelang de mate waarin deze stelsels zijn afgeplat. Zijn sub-indeling van
spiraal- en balkspiraalstelsels omvat drie typen, nl. a, b en c. Deze
indeling is gebaseerd op de mate waarin de spiraalstelsels al dan niet
strak om de kern zijn gewonden.

De Amerikaanse sterrenkundige *Harlow Shapley* (1885-1972) en anderen
hebben verfijningen aan Hubble\'s indeling van ster renstelsels
aangebracht. Veel meer over deze «classificatie van Hubble» kun je lezen
bij het trefwoord [sterrenstelsels](sterrenstelsel.html){.two}.

Hubble heeft niet alleen een indeling van de sterrenstelsels gemaakt en
hun afstanden bepaald, maar hij heeft ook onder zocht waaruit de
sterrenstelsels zijn samengesteld. Hier voor maakte hij gebruik van de
donkere lijnen (absorptie lijnen) in het
[spectrum](spectrum.html){.two}. Die geven aan uit welke elementen de
sterren bestonden. Door te meten in hoeverre de lijnen volgens het
[Dopplereffect](doppler.html){.two} in de stelsels zijn verschoven kon
hij bovendien onderzoeken met welke snelheid en in welke richting de
sterrenstelsels zich bewogen. Hoe meer het licht was verschoven, hoe
meer het licht moest zijn «samengedrukt» of «uiteengetrokken» en hoe
sneller het stelsel moest bewegen. Samen met zijn team, waarvan ook
*Milton Humason* (1891-1972) deel uitmaakte, isoleerde hij het licht van
zoveel mogelijk verafgelegen sterrenstelsels en onderzocht het om zich
een zo compleet mogelijk beeld te kunnen vormen.

Over de carriŠre van Milton Humason moeten we toch iets meer vertellen.
Hij begon als amateur-astronoom en ver diende zijn brood als
muildierdrijver bij de bouw van de Mount Wilson-sterrenwacht. Later werd
hij conciërge van deze sterrenwacht, daarna waarnemingsassistent om zich
tenslotte tot een van de vaardigste en meest gewaardeerde medewerkers
van het observatorium te ontpoppen.

De onderzoekers waren niet verrast toen bleek dat de sterrenstelsels
voor het grootste deel uit waterstof en helium bestonden. Opvallender
was het feit dat al het licht dat ze analyseerden een roodverschuiving
vertoonden. Dat betekende dat alle sterrenstelsels zich van ons af
bewogen.

Aan de hand van de Cepheïden die ze vonden, bleek bovendien dat de
sterrenstelsels veel en veel verder van ons waren verwijderd dan men
ooit had gedacht. Sommige bevonden zich wel op honderdmiljoen lichtjaren
afstand. Wat Hubble en zijn medewerkers zagen, was dus licht dat zolang
onderweg was geweest, dat het liet zien, hoe deze stelsels er honderd
miljoen jaar geleden uitzagen en zich tot dat moment hadden ontwikkeld.
En dit licht was nóg verder naar het rood ver schoven dan bij andere
sterrenstelels. Met andere woorden, de oudste en meest afgelegen
sterrenstelsels bewogen zich met een duizelingwekkende vaart van ons af.
Veel sneller dan de sterrenstelsels die bij ons in de buurt staan.

Wat Hubble ontdekte was zo onverwacht dat de volledige betekenis niet
meteen tot de wetenschap doordrong. Er zijn niet zso veel dynamische
systemen waarbij alles zich van je af beweegt, waar je ook kijkt. Een
goed voorbeeld is echter het opblazen van een ballon. Stel dat je ergens
op oppervlak van de ballon een stip zet en daaromheen nog meer
willekeurige stippen. Als je de ballon opblaast zullen alle stippen zich
verwijderen van de eerste stip. Met andere woorden, net als een ballon,
moest ook het heelal op de een of andere manier uitdijen! Het is
nauwelijks voorstelbaar dat men om dit dynamisch proces van het heelal
te ontdekken alleen het licht van de sterren hoefde te analyseren. De
uitdijing van het heelal was zo\'n verrassende ontdekking dat heel wat
natuurkundigen zich afvroegen of de verklaring van Hubble wel juist was.

Volgens hen zou er een andere uitleg voor moeten zijn. Maar Hubble kon
zelfs aantonen dat er een verband bestond tussen de snelheid waarmee een
sterrenstelsel zich bewoog, zoals uit de roodverschuiving kon worden
bepaald, en de afstand tot de aarde zoals die werd gemeten aan de hand
van de hel derheid van het licht van de gevonden cepheïden. Zijn waaar
nemingen kwamen griezelig goed met elkaar overeen. Alles wat zich op
dezelfde afstand van de aarde bevond, verplaatste zich met dezelfde
snelheid. En hoe groter die afstand was, des te groter de snelheid werd.

Reeds in 1929 had Hubble een ongeveer lineair verband ge vonden tussen
de afstand en snelheid van sterrenstelsels, oplopend tot 20.000 km/sec.
Met de in die tijd voorhanden schattingen van de afstanden bleek dat de
snelheden toe namen met 170 km/sec per miljoen lichtjaar afstand. Een
snelheid van 20.000 km/sec komt dan overeen met een afstand van 20.000 :
170 = bijna 120 x 1 miljoen = 120 miljoen lichtjaar. Het getal 170, dat
de waarde van de toename van de snelheid per miljoen lichtjaar aangeeft,
staat algemeen bekend onder de naam « [constante van
Hubble](constant.html){.two}». Over de waarde van deze constante wordt
overigens tot op de dag van vandaag gediscusieerd. Tegenwoordig is al
wel duidelijk dat de waarde van deze constante veel en veel lager ligt
dan vroeger werd aangenomen. Deze waarde zal naar alle waar
schijnlijkheid ergens tussen de 15 en 25 km/sec per mil joen lichtjaar
liggen, ofwel tussen de 50 en 80 km/sec/ *Mpc*, waarbij de afkorting Mpc
staat voor Megaparsec. Eén Mega parsec is één miljoen parsec = 3.260.000
lichtjaar.

In 1936 kon Hubble, in samenwerking met de spectroscopist Milton
Humason, de afstand en snelheid meten van de Ursa Major II-groep van
sterrenstelsels. Deze bleek zich te verwijderen met een snelheid van
42.000 km/sec. Dat is 14% van de lichtsnelheid. De afstand, destijds
geschat op 250 miljoen lichtjaar (maar tegenwoordig tussen de 1,7 en 2,8
miljard lichtjaar!) lag aan de grens van wat met de 2« meter
Hooker-telescoop van de Mount Wilson-sterrenwacht bereikt kon worden.
Hierdoor kon Hubble zijn onderzoek voorlopig niet voortzetten. Toen in
1948 de 508 cm-Hale telescoop op *Mount Palomar* in gebruik werd
genomen, kreeg Hubble de supervisie over het wetenschappelijk programma
en kon hij het onderzoek naar verre sterrenstelsels weer voortzetten. Na
zijn dood in 1953 is zijn werk door andere astronomen voortgezet en het
onderzoek naar verre sterren stelsels is nog steeds in volle gang.
Daarbij speelt ook de naar Edwin P. Hubble genoemde ruimte-telescoop die
op 24 april 1990 in een baan om de aarde is gebracht, een hele
belangrijke rol.
