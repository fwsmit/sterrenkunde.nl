# Ringnevel

\

De Ringnevel in het sterrenbeeld Lier is het klassieke voorbeeld van een
[planetaire nevel](planetaire_nevel.html){.two}. Het is bovendien de
eerst ontdekte nevel van dit type. De Franse astronoom Antoine
*Darquier* ontdekte hem in 1779 met een 7« cm telescoop. De nevel wordt
ook wel aangeduid met M 57 of NGC 6720. Dat wil zeggen nevel 57 uit de
beroemde kata logus van [Messier](messierl.html){.two} of nevel 6720 uit
de *N*ew *G*eneral *C*atalogue van *Dreyer*.

Ofschoon de schijnbare helderheid van de Ringnevel slechts
[magnitude](magnitud.html){.two} 9 bedraagt, is hij niet zo moeilijk te
vinden. Hij staat op ongeveer 45% van de afstand van BŠta naar Gamma
Lyrae. Dat zijn de twee onderste sterren van de ruit van het
sterrenbeeld.

De schijnbare afmeting van de nevel is niet groot: slechts 80 bij 40
[boogseconden](hoeken.html){.two}. De nevel valt daarom met een zwakke
vergroting nauwelijks op.

De Ringnevel bevindt zich op een afstand van ongeveer 1400
[lichtjaar](lichtjaa.html){.two}. Zijn werkelijke diameter bedraagt dan
ongeveer een half lichtjaar. De gasschil wordt nog steeds groter. We
zeggen: hij *expandeert* nog steeds. Dat uitzetten gebeurt met een
snelheid van 38 kilometer per seconde.

De centrale ster is alleen in grote kijkers te zien. De schijnbare
helderheid ervan bedraagt magnitude 14,7. De [absolute
magnitude](absolute.html){.two} is ongeveer +6. Dat is ruim één
magnitude zwakker dan de absolute magnitude van de zon. Toch bedraagt de
oppervlakte-temperatuur van deze ster maar liefst 100.000 graden! Dat de
centrale sterren van planetaire nevels niet helderder zijn, komt doordat
deze sterren erg klein zijn. Daar komt nog bij dat veel van de straling
van deze sterren in het ultra-violet wordt uitgezonden. Ze naderen het
eind van hun bestaan. Het zal niet lang meer duren voordat ze *witte
dwergen* zijn geworden. Deze sterren hebben een gemiddelde dichtheid die
enkele duizenden keren groter is dan die van de zon.

De totale massa van de Ringnevel is veel kleiner dan de massa van de
zon. De dichtheid bedraagt zo\'n tienduizend atomen per kubieke
centimeter. Dat is nog altijd duizend keer kleiner dan de dichtheid in
het beste vacu?m dat we in aardse laboratoria kunnen maken. De Ringnevel
bestaat voor 90% uit waterstof, ruim 10% uit helium en minder dan 0,1%
uit zwaardere [elementen](elemente.html){.two}. Meer informatie over
nevels kun je vinden bij het trefwoord [nevels](nevels.html){.two}.
