+++
title = "Astronomie"
date = 2023-11-17T19:54:58+01:00
draft = false
+++

\

Astronomie is een ander woord voor *sterrenkunde*. Het is een van de
oudste en tegelijk een van de modernste wetenschappen.

Iemand die zich beroepshalve met sterrenkunde bezig houdt noemen we een
*sterrenkundige* of een *astronoom*.

Nog maar kort geleden werd de sterrenkunde door de gemiddelde mens
afgedaan als een zich nutteloos bezighouden met dingen, die met het
leven van alledag niets te maken hebben. Het belang van deze wetenschap
is nu, mede dankzij de ruimte vaart en het ruimte-onderzoek,
doorgedrongen tot een groter publiek. De astronomie en aanverwante
wetenschappen maken momenteel een explosieve groei door hetgeen onder
meer blijkt uit de talrijke nieuwe grote telescopen die de laatste jaren
in gebruik zijn genomen.

Eigenlijk was de astronomie reeds in de vroegste tijden van haar
ontwikkeling nooit een zuiver beschouwelijke en voor het practische
leven onbruikbare bezigheid. Problemen be treffende de kalender, de
tijdrekening of de plaatsbepaling te land en ter zee behoren tot de
grondslagen van onze be schaving. Zij zijn slechts met behulp van
waarnemingen van hemellichamen op te lossen. In het begin van de
astronomische ontwikkeling, duizenden jaren geleden, was er nog een
andere «nuttige toepassing» van de hemelkunde: in de toenmalige
voorstelling was de totale natuur bezield en vervuld van goden, geesten
en demonen. Dat gold ook voor de hemellichamen, in het bijzonder voor de
zon, de maan en de planeten, die door hun opvallende verschijning of hun
bijzondere beweging aan de hemel opvielen. Uit de overtuiging dat deze
hemelgoden rechtstreeks konden ingrijpen in de gebeurtenissen op aarde
(perioden van droogte, overstromingen, epidemieën, regerings
wisselingen, enz.) ontstond de *astrologie*.

Men nam de be weging van de hemellichamen waar en vergeleek deze met de
gebeurtenissen op aarde. Uit de vroege babylonische tijd (ongeveer 2e
millennium v. Chr.) zijn ons bijvoorbeeld omvangrijke tabellen bekend,
die in de vorm van een kroniek bepaalde samenstanden van planeten en
gelijktijdig optredende aardse gebeurtenissen naast elkaar zetten. Deze
tabellen werden later bij soortgelijke samenstanden tevoorschijn gehaald
en gebruikt om voorspellingen te doen. Het samen gaan van astronomie,
astrologie en religie kan in bijna alle cultuurgebieden van de Oudheid
waargenomen worden.

De laatste paar honderd jaar wordt de astronomie zuiver wetenschappelijk
beoefend. Het is niet alleen de wetenschap van de sterren, maar van alle
materie (en straling) en de verschijningsvormen daarvan die in het
heelal buiten de aarde worden aangetroffen, kortom: van alle
hemellichamen en van het heelal zelf. Zij probeert in de eerste plaats
de bouw van het heelal te beschrijven, dat wil zeggen de eigen schappen
van de hemellichamen zelf (bijvoorbeeld hun grootte, samenstelling,
temperatuur en dergelijke), hun groeperingen, hun onderlinge afstanden
en bewegingen. Daarnaast tracht zij de waargenomen verschijnselen en
processen te begrijpen, dat wil zeggen in verband te brengen met elkaar
en met de wetten van de natuurkunde. Ten slotte poogt de astronomie de
ont wikkeling van het heelal in het verleden te achterhalen en te
voorspellen hoe deze zich in de toekomst zal voort zetten.

Als natuurwetenschap gaat de astronomie in de eerste plaats uit van
waarnemingen. Deze zijn vrijwel geheel beperkt tot waarnemingen van de
straling (rechtstreekse of teruggekaatste) die ons bereikt. Deze is over
het algemeen zwak en wordt vaak beïnvloed door de interstellaire materie
en de aardatmosfeer.

Meestal kan men van deze straling slechts de richting, intensiteit en
spectrale samenstelling bestuderen. Naast waarnemingen nemen
theoretische werkzaamheden een belangrijke plaats in. Om de waargenomen
verschijnselen te begrijpen tracht men een verklaring en een
wetmatigheid van de ver schijnselen te vinden. Is een bepaalde theorie
opgesteld, dan zal dit vaak aanleiding zijn tot het verrichten van
nieuwe waarnemingen om de juistheid van de theorie te toetsen.

Men kan de astronomie op grond van het bestudeerde object als volgt
indelen:

1.  het zonnestelsel met zijn bestanddelen: zon, planeten, planetoïden,
    meteorieten en de interplanetaire materie.
2.  het melkwegstelsel met zijn bestanddelen: sterren, dubbel en
    meervoudige sterren, sterrenhopen, galactische nevels en de
    interstellaire materie.
3.  de extra-galactische stelsels en de intergalactische materie.
4.  het heelal in zijn geheel.

Naar andere gezichtspunten wordt de astronomie verdeeld in een zeer
groot aantal deelgebieden die elkaar vaak overlappen.

De aarde zelf, hoewel een planeet, behoort tot het gebied der
geo-wetenschappen. Alleen haar bewegingen worden door de astronomie
bestudeerd.

Tenslotte geven we hieronder enkele deelgebieden en hulp wetenschappen
van de astronomie:

\
*Astrofotografie*: waarnemingen door middel van fotografische methoden.\
\
*Astrofotometrie*: meting van de helderheid van hemellichamen.\
\
*Astrofysica*: de natuurkunde van hemellichamen en van de ruimte tussen
de planeten, de sterren en de melkwegstelsels.\
\
*Astrometie*: het bepalen van posities, bewegingen, afstanden en de vorm
van hemellichamen.\
\
*Exobiologie*: onderzoek naar mogelijk voorkomen van leven elders in het
heelal.\
\
*Hemelmechanica* of *astrodynamica*: studie van de bewegingen die
hemellichamen en ruimtevaartuigen uitvoeren onder invloed van de
zwaartekracht.\
\
*Hoge energie-astrofysica*: bestudering van hoog-energetische straling
uit het heelal.\
\
*Infraroodastronomie*: bestudering van de infraroodstraling uit het
heelal.\
\
*Kosmogonie*: onderzoek naar het ontstaan en de ontwikkeling van
materieconcentraties in het heelal en van het heelal als geheel.\
\
*Kosmografie*: beschrijving van het heelal.\
\
*Kosmologie*: studie van de bouw van het heelal.\
\
*Radarastronomie*: toepassing van radartechnieken bij astronomische
waarnemingen.\
\
*Radioastronomie*: bestudering van radiostraling uit het heelal.\
\
*Röntgenastronomie*: bestudering van röntgenstraling uit het heelal.\
\
*Ruimteonderzoek*: sterrenkundig onderzoek vanaf satellieten buiten de
aarde.
