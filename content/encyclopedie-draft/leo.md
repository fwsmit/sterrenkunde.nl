+++
title = "Leeuw"
date = 2023-11-17T19:54:58+01:00
draft = false
+++

---
De Leeuw is een sterrenbeeld in de *ecliptica*. De ecliptica is de
schijnbare baan van de zon aan de hemel. De sterren beelden waar
doorheen de zon zich beweegt, worden de sterren beelden van de
dierenriem genoemd. De Leeuw behoort dus ook tot de dierenriem.

Je kunt het sterrenbeeld in de lente goed zien. Het staat dan hoog in
het zuiden tussen de sterrenbeelden Maagd en Kreeft. Omdat de helderste
sterren van de Leeuw een trapezium vormen wordt het sterrenbeeld vaak
het *lentetrapezium* genoemd.

Het rechterdeel (de kop van de leeuw) lijkt wel wat op een omgekeerd
vraagteken. De onderste, heldere ster daarvan heet Regulus. Dat betekent
«de koninklijke». De ster in de staart heet Denebola, dat is een oude
Arabische naam en betekent «staart van de leeuw». De leeuw werd gedood
door Hercules, als zijn eerste taak. Sinds dat moment droeg Hercules
altijd de huid van de leeuw als een soort jas.

Hieronder vind je nog wat gegevens over de vier helderste sterren van
dit sterrenbeeld. In de eerste kolom vind je de Griekse letteraanduiding
met daarachter de naam. Vervolgens geven we de afstand in
[lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en tenslotte de [absolute magnitude](/encyclopedie/absolute).

---
|   |   |   |   |   |   |
|---|---|---|---|---|---|
**Letteraanduiding** |**Naam** |**Afstand** |**Spectraaltype** |**Schijnbare magnitude** |**Absolute magnitude**
    alfa Leo     |Regulus        |68 lj     B7     |1,34     |-0,2 
    beta Leo     |Denebola       |42 lj    |A4     |2,23      |1,6 
    gamma Leo    |Algieba       |130 lj    |gK0     |2,61     |-0,4 
    delta Leo    |Zosma          |68 lj     |A2     |2,58      |1,0 

De kleine letter g voor het spectraaltype van de ster Algieba geeft aan
dat het een reuzenster is (giant is het Engelse woord voor reus).

De Latijnse naam van het sterrenbeeld Leeuw is *Leo*. Bij gebruik van de
tweede naamval (genitief) wordt dit Leonis.

Als we het hebben over de ster alfa (a) van het sterrenbeeld Leeuw
zeggen we a Leonis of we schrijven a Leo, want de officiële afkorting
van het sterrenbeeld Leeuw is Leo.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
