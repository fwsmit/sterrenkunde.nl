# Albert Einstein

\

  -----------------------------------------------------------------------
  ![Albert Einstein](plaatjes/einstein.jpg){vspace="0" hspace="0"}\
  **Albert Einstein**

  -----------------------------------------------------------------------

Albert Einstein was een Amerikaans wis- en natuurkundige van Duitse
afkomst. Einstein is vooral bekend geworden door het opstellen van de
[relativiteitstheorie](relativi.html){.two}. Hij ontving in 1921 de
Nobelprijs voor natuurkunde.

Albert Einstein werd op 14 maart 1879 geboren in Ulm. Dat is een stad in
het zuiden van Duitsland. Al snel na zijn geboorte verhuisde de familie
Einstein naar München. Albert haalde daar op de lagere school al zeer
hoge cijfers. Hij was de beste van zijn klas! In Zwitserland studeerde
hij wiskunde en natuurkunde. Op 30-jarige leeftijd werd Einstein
professor. Eerst aan de universiteit van Zürich, daarna in Berlijn. In
1905 en 1915 publiceerde Einstein de twee delen waaruit de
relativiteitstheorie bestaat. Zijn theorie voorspelde onder andere dat
het licht van de sterren door de zwaartekracht zou worden afgebogen. Een
onderzoek tijdens de zonsverduistering in 1919 toonde deze afbuiging
inderdaad aan.

In 1933, toen Hitler in Duitsland aan de macht kwam, was Albert Einstein
in de Verenigde Staten van Amerika. Toen hij het nieuws uit zijn
geboorteland hoorde, wist hij zeker dat hij niet meer naar Duitsland zou
terugkeren: hij was van Joodse afkomst.

Einstein heeft enige tijd in België gewoond en is met zijn vrouw daarna
voorgoed naar Amerika vertrokken. Zij woonden in het universiteitsstadje
Princeton. Op 18 april 1955 stierf Albert Einstein daar in het
ziekenhuis.

Van de relativiteitstheorie werd ooit wel eens gezegd dat Einstein de
enige was die hem begreep. Dat is zeker niet waar. Wel is die theorie
bijzonder ingewikkeld. De rela tiviteitstheorie heeft de
natuurkunde-wereld ingrijpend veranderd.

Mensen die Einstein zien als een ongelooflijk intelligent persoon,
hebben het mis. Albert Einstein was natuurlijk intelligent, maar zeker
niet buitengewoon. Wat wél buiten gewoon was, was zijn nieuwsgierigheid
en zijn vindingrijk heid. Het baanbrekende natuurkundig werk dat hij
heeft verricht is meer te danken aan die nieuwsgierigheid en
vindingrijkheid dan aan zijn natuurkundig inzicht.
