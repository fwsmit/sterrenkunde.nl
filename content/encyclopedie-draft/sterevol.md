+++
title = "Sterevolutie"
date = 2023-11-17T19:54:58+01:00
draft = false
+++

\

Als we het hebben over sterevolutie, dan bedoelen we hun ontstaan, het
gaan stralen, en tenslotte het uitdoven van de sterren. Dit alles duurt
vele miljoenen, ja meestal zelfs miljarden jaren. Van de evolutie van
sterren is de laatste tientallen jaren veel bekend geworden. Héél in het
kort willen we, sterk vereenvoudigd, iets over die evolutie van sterren
vertellen.

Wanneer ergens in het heelal een zeer grote hoeveelheid gas is, zal dit
gas door de zwaartekracht zich samentrekken naar de plaats waar
toevallig het meeste gas is. Het gas valt naar die plaats toe. Na
verloop van miljoenen jaren is de gaswolk daardoor ingekrompen en neemt
veel minder plaats in (is veel geconcentreerder zeggen we met een
moeilijk woord) dan toen het nog één grote wolk was. Door het inkrimpen
stijgt de druk van het gas, en daardoor de temperatuur. De buitenste
lagen van onze ster-in-wording ( *proto-ster* noemen we zo\'n gasbol)
drukken zwaar op de binnenste gedeelten van de proto-ster. Dat komt door
het grote gewicht van de buitenste gasmassa. Je moet bedenken dat het om
een onvoorstelbaar grote hoeveelheid gas gaat.

Door die zware druk stijgt in de kern de gasdruk, waardoor de
temperatuur van het gas nog verder stijgt. Dit laatste is nu eenmaal een
eigenschap van gassen. Tenslotte is de temperatuur zó hoog geworden (en
is het gas dus zó heet) geworden, dat we het gas kunnen zien gloeien
wanneer we met een voldoende grote kijker naar de \`geboren\' ster
kijken. Bovendien is de temperatuur in het centrum hoog genoeg geworden
om een kernreactie tot stand te brengen.

Hierbij komt erg veel warmte vrij, zodat de ster niet meer afkoelt en
konstant blijft stralen. Na vele miljoenen jaren - vaak zelfs na vele
miljarden jaren - zijn bijna alle atomen die geschikt zijn voor
kernreacties opgebruikt en houdt de ster op met stralen. Daardoor daalt
de temperatuur en dus ook de druk. Vaak wordt de op die manier
uitdovende ster dan veel kleiner omdat het de hoge gasdruk was die de
buitenste lagen ervan weerhield nog verder naar de kern te vallen.

Veel meer over de evolutie van de zon kun je lezen bij [de\
levensloop van de zon](levenslz.html){.two}. Sterren die veel zwaarder
zijn dan de zon evolueren duidelijk anders. Dat kun je lezen bij [de
levensloop van zware sterren](zwareste.html){.two}.
