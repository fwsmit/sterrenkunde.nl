# Amplitude

\

De amplitude geeft bij een [veranderlijke ster](verander.html){.two} het
verschil aan tussen *maximum* (de grootste helderheid) en *minimum* (de
kleinste helderheid. Een hele bekende veranderlijke ster is de ster
[Algol](algol.html){.two} in het sterrenbeeld Perseus. Deze ster
verandert van helderheid doordat de ster van de aarde uit gezien
regelmatig bedekt wordt door een zwakkere begeleider.

Normaal heeft Algol een helderheid van [magnitude](magnitud.html){.two}
2,2. Wan neer Algol door zijn zwakkere begeleider is bedekt is de
helderheid gedaald tot magnitude 3,5. De amplitude bedraagt dus 1,3
magnituden. Veel veranderlijke sterren hebben een hele grote amplitude.
Bijvoorbeeld de ster U Orionis. Deze ster is in zijn maximum van
magnitude 5. Dus nog net met het blote oog te zien. In zijn minimum is
de helderheid gedaald tot magnitude 13. Dan is ze zelfs in een niet al
te grote sterrenkijker onzichtbaar. De amplitude van deze ster bedraagt
dus maar liefst 8 magnituden. Dat komt overeen met een
helderheidsverschil van maar liefst 1600 keer!
