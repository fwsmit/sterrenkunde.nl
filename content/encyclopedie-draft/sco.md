+++
title = "Schorpioen"
date = 2023-11-17T19:54:58+01:00
draft = false
+++

\

Het sterrenbeeld Schorpioen is een van de twaalf sterren beelden van de
[dierenriem](dierenri.html){.two}. Een deel van dit sterrenbeeld kun je
in de zomer laag in het zuiden aan de hemel vinden.

Helemaal kun je het in ons land nooit zien: de staart, met daaraan de
giftige angel, blijft altijd onder de horizon.

In de Schorpioen staat de heldere ster Antares. Dat betekent: Ant-Ares =
tegenhanger van Ares, en Ares is de Griekse oorlogsgod. Bij de Romeinen
heet die Mars. En zoals je misschien weet heeft Mars een rode kleur.
Antares is ook erg rood. Het is een *superreus*. Zijn diameter is maar
liefst 300 keer groter dan de diameter van onze zon. Toch zul je Antares
niet zo vaak kunnen zien omdat hij zo dicht bij de horizon staat.

De Schorpioen komt op als Orion ondergaat. Dit komt omdat de Schorpioen
de gezworen vijand is van de jager Orion. Volgens de legende haalde de
godin Hera in eigen persoon een enorme schorpioen uit de hel om Orion
dood te steken. De reden hiervoor was dat Orion haar met zijn toespraken
ernstig had beledigd. Nadat hij gestoken was stierf Orion en werd hij
met zijn hond Sirius door bemiddeling van de godin van de jacht,
Arthemis, naar de hemel gezonden. Aan de hemel staat Orion precies
tegenover de Schorpioen, omdat die door Hera als dank voor zijn diensten
ook naar de hemel werd gehaald.\
Hieronder hebben we nog wat gegevens vermeld over de drie helderste
sterren van het sterrenbeeld Schorpioen. In de eerste kolom de Griekse
letteraanduiding met daarachter de naam. Vervolgens vind je de afstand
in [lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en tenslotte de [absolute
magnitude](absolute.html){.two}.

alfa Sco Antares 365 lj cM1 0.94 -5.0 beta Sco Acrab 540 lj B1 2.90 -3.4
delta Sco Dschubba 990 lj B0 2.54 -4,9\
De kleine letter c voor het spectraaltype wil zeggen dat het om een
heldere superreus gaat.

De Latijnse naam van het sterrenbeeld Schorpioen is *Scorpius*.

Bij gebruik van de tweede naamval (genitief) wordt dit Scorpii.

Als we het hebben over de ster beta (b) van het sterrenbeeld Schorpioen
zeggen we b Scorpii en we schrijven b Sco want de officiÃ«le afkorting
van het sterrenbeeld is Sco.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
