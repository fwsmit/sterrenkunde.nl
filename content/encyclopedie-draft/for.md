# Oven

\

Dit sterrenbeeld maakte vroeger deel uit van Eridanus. De naam Oven werd
in het midden van de achttiende eeuw ingevoerd door de Franse
geestelijke en sterrenkundige *Nicolas-Louis de Lacaille* (1713-1762).
Deze had een nabijgelegen sterrenbeeld Beeldhouwer genoemd en voorzag
deze ambachtsman vervolgens van diverse werktuigen en gereedschappen,
waaronder de Chemische Oven «Fornax Chemica», zoals het sterrenbeeld
oorspronkeljkjk genoemd werd.

Het sterrenbeeld Oven komt in ons land niet of nauwelijks boven de
horizon. Bovendien heeft de helderste ster van het sterrenbeeld een
[schijnbare magnitude](magnitud.html){.two} van slechts 3,95. Het
sterrenbeeld Oven wordt omgeven door de sterrenbeelden Eridanus, Walvis,
Beeldhouwer en Phoenix.

De Latijnse naam van het sterrenbeeld Oven is *Fornax*. Bij gebruik van
de tweede naamval (genitief) wordt dit Fornacis.

Als we het hebben over de ster alfa (a) van het sterrenbeeld Oven zeggen
we a Fornacis of we schrijven a For, want de officiële afkorting van het
sterrenbeeld Oven is For.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
