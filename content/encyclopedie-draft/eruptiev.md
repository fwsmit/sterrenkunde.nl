+++
title = "Eruptieve sterren"
date = 2023-11-17T19:54:58+01:00
draft = false
+++

\

In het verhaal bij [veranderlijke sterren](verander.html){.two} heb je
kunnen lezen dat er drie groepen veranderlijke sterren zijn, namelijk:
Hier willen we het hebben over de tweede groep, de eruptieve sterren.
Deze groep veranderlijke sterren wordt onderverdeeld in de volgende acht
typen: barstingen vertonen. Een ander woord voor uitbarsting is eruptie.
Vandaar de naam. Vaak komen die uitbarstingen volkomen onverwacht. Maar
soms zijn ze van te voren te voorspellen. Het kunnen vrij kleine
uitbarstingen zijn, maar soms zijn ze ook zó hevig, dat er van de oor
spronkelijke ster maar weinig overblijft.\
We gaan de 8 verschillende typen eruptieve veranderlijke sterren hier
één voor één bespreken. Alleen houden we de bespreking van novae en
supernovae hier erg beperkt. Bij de trefwoorden [nova](nova.html){.two}
en [supernova](supernova.html){.two} kun je hier veel meer over lezen.

Een *nova* is een ster die een plotselinge uitbarsting vertoont. Hierbij
blaast hij zijn buitenste gaslaag de de ruimte in. Door de uitbarsting
wordt de helderheid van de ster 10.000 tot 100.000 keer zo groot. Dat is
een toename van 10 tot 12 [magnitude](magnitud.html){.two} in
helderheid. Hier door lijkt er plotseling een «nieuwe ster» aan de hemel
te staan. Nova is een Latijns woord. Het betekent «nieuw».

Het meervoud van nova is novae. Dat spreek je uit als «novee».
Natuurlijk is het niet zo dat er echt een nieuwe ster aan de hemel is
bijgekomen. Alleen was de ster vóór de uitbarsting zó zwak, dan we hem
niet konden zien.\
Een *supernova* is een ster die een gigantische ontploffing ondergaat.
Er blijft alleen een kleine, zeer zware kern over.

Aan het einde van zijn levensloop heeft een zware ster alleen in zijn
buitenste lagen nog waterstof. Meer naar binnen toe komen voornamelijk
zwaardere [elementen](elemente.html){.two} voor, zoals helium, koolstof,
magnesium, zuurstof en silicium.

De kern van zo\'n ster bestaat zelfs voor een deel uit ijzer. Natuurlijk
niet in vaste vorm. Daar is de tempe ratuur binnen in de ster immers
veel te hoog voor. Alle stoffen komen in sterren alleen maar in
gasvormige toe stand voor. Nu kan het bij zulke zware sterren gebeuren
dat de kern volledig in elkaar stort. We zeggen dat de kern van de ster
implodeert. Een implosie is een ontploffing naar binnen toe. Dus het
omgekeerde van een explosie. Bij een implosie van de kern komen
geweldige hoeveelheden energie vrij. Daardoor vindt in de buitenlagen
van de ster een geweldige uitbarsting plaats. Hierdoor worden de
buitenlagen van de ster de ruimte ingeslingerd. Alleen de ineengestorte
kern blijft over. Zo\'n uitbarsting noemen we een supernova. Ze zijn erg
zeldzaam. Waarschijnlijk komen er in ons
[Melkwegstelsel](melkwegs.html){.two} maar enkele per eeuw voor.

*R Coronae Borealis-sterren* zijn allemaal *superreuzen*. Dat zijn
geweldig grote sterren met middellijnen van soms wel honderden miljoenen
kilometers. Lange tijd blijven deze sterren even helder. Dan daalt de
helderheid plotseling met meerdere magnituden. Wanneer het minimum is
bereikt (dus de helderheid het kleinst is), neemt de helderheid meestal
direct weer toe. Maar het kan ook gebeuren dat de ster vrij lang in zijn
minimum blijft staan. De oorzaak van de helderheidsafname is nog niet
precies bekend. Wel weten we dat er in de atmosfeer van deze sterren
veel koolstof voorkomt. Er zijn tot nu toe ruim dertig van dit type
eruptieve sterren bekend. De bekendste is de ster R in het sterrenbeeld
Noorderkroon. Corona Borealis is de Latijnse naam van dit sterrenbeeld.

*RW Aurigae-sterren* zijn genoemd naar de ster RW in het sterrenbeeld
Voerman. De Latijnse naam van dit sterren beeld is Auriga. Alle RW
Aurigae-sterren vertonen regel matige veranderingen in helderheid. De
[amplitude](amplitud.html){.two} (dat is het verschil tussen grootste en
kleinste helderheid ligt tussen 1 en 4 magnituden. Vaak blijft de
helderheid van RW Aurigae-sterren vele weken lang gelijk. Maar er kunnen
ook snelle veranderingen voorkomen.

*T Tauri-sterren* vormen eigenlijk een aparte groep RW Aurigae- sterren.
Waarschijnlijk zijn het sterren die nog aan het begin van hun levensloop
staan. Ze stralen al licht uit, maar ze zijn nog omgeven door de gas- en
stofwolken waaruit ze zijn ontstaan. De meeste T Tauri-sterren zijn geel
of oranje. Ze komen vaak in groepen aan de hemel voor. Die groepen
worden *T-associaties* genoemd. Associatie is een ander woord voor
samenhangende groep. T Tauri-sterren zijn genoemd naar de ster T in het
sterrenbeeld Taurus. De Nederlandse naam van dit sterrenbeeld is Stier.
Een andere heel bekende ster van dit type is FU Orionis. In 1936 werd
deze ster in zo\'n 120 dagen ongeveer 250 keer zo helder! Dat is een
stijging van zes magnituden. De ster V1057 Cygni gedroeg zich in 1969
net zo! *U Geminorum-sterren* zijn genoemd naar de ster U in het
sterrenbeeld Tweelingen. Gemini is de Latijnse naam van dit
sterrenbeeld. Een andere, zeer bekende ster van dit type is SS Cygni in
het sterrenbeeld Zwaan. U Geminorum sterren worden daarom ook wel eens
*SS Cygni-sterren* genoemd.

Het grootste deel van de tijd hebben U Geminorum-sterren een constante
helderheid. Maar om de paar maanden vindt er een uitbarsting plaats.
Zo\'n uitbarsting kan één tot vijf dagen duren. De ster wordt dan 2 tot
6 magnituden helderder.

Dat betekent een toename van 5 tot 250 keer in helderheid.

Daarna wordt hij weer zwakker totdat de oorspronkelijke helderheid is
bereikt. Dat gebeurt in 10 tot 50 dagen.

Als de helderheid afneemt daalt ook de temperatuur.

Enkele maanden later volgt er een nieuwe uitbarsting. Een nauwkeurige
regelmaat is er niet. Soms duurt het maar 20 dagen, soms wel 600 dagen
voordat de ster de volgende uitbarsting krijgt. Dat verschilt nogal! De
uitbarstingen zijn heviger als er meer tijd verstreken is sinds de
vorige uitbarsting.

U Geminorum-sterren of SS Cygni-sterren zijn nauwe dubbel sterren. Net
als gewone novae. Eén van de componenten is een zeer hete, blauwe en
kleine ster. Er zijn meer dan tweehonderd sterren van dit type bekend.
Ze worden ook wel eens *subnovae* of *dwergnovae* genoemd.

*Z Camelopardalis-sterren* lijken veel op U Geminorum-sterren.

Ook bij dit type veranderlijke sterren komen nova-achtige uitbarstingen
voor. Maar de amplitude is in het algemeen kleiner. Ook is de periode
korter dan bij U Geminorum sterren. Bij de Z Camelopardalis-sterren kan
de helderheids verandering halverwege tot stilstand komen. Soms wel voor
een paar jaar. Er zijn ongeveer twintig van deze sterren bekend. Ze zijn
genoemd naar de ster Z in het sterrenbeeld Camelopardalis. De
Nederlandse naam van dit sterrenbeeld is Giraffe.

*UV Ceti-sterren* zijn genoemd naar de ster UV in het sterrenbeeld
Walvis. De Latijnse naam van dit sterrenbeeld is Cetus. De
sterrenkundigen onderscheiden twee typen UV Ceti-sterren: de
*vlamsterren* (flare stars) en *flits sterren* (flash stars). Alle UV
Ceti-sterren zijn *rode dwergen*. Hun oppervlakte-temperatuur is meestal
minder dan 3000°C. UV Ceti-sterren vertonen plotselinge uit barstingen.
De sterrenkundige *Luyten* was de eerste die zo\'n uitbarsting opmerkte.
Dat was in het jaar 1948 bij de ster UV Ceti zelf. Deze ster staat
slechts 7,9 [lichtjaar](lichtjaa.html){.two} van de zon af.

UV Ceti-sterren zijn heel moeilijk te ontdekken. Dat komt doordat een
uitbarsting van zo\'n ster in de meeste ge vallen maar enkele minuten
duurt. De kans is niet zo groot dat we net op het moment van de
uitbarsting naar de ster kijken. De uitbarsting duurt niet altijd zo
kort. Er zijn enkele UV Ceti-sterren bekend waarbij de uitbarsting een
paar uur duurt. In totaal kennen we enkele tientallen sterren van dit
type.

Uit het [spectrum](spectrum.html){.two} van UV Ceti kan men afleiden dat
de temperatuur van deze ster tijdens een uitbarsting stijgt tot
tienduizend graden. De ster zou dan ongeveer vijfhonderd keer zoveel
licht uitstralen dan voor de uitbarsting. Maar UV Ceti-sterren worden
tijdens een uitbarsting slechts vier keer zo helder. Hoe kan dat nu? Men
denkt dat de uitbarsting niet op het hele oppervlak van de ster
plaatsvindt, maar in een zeer klein gebied. Ook op de zon komen
plaatselijke uitbarstingen voor. Denk maar maar eens aan *zonnevlammen*.
Maar op de zon zijn de uit barstingen niet zo groot dat we de zon
helderder zien worden. Bij UV Ceti-sterren gebeurt dat wel.

UV Ceti-sterren worden niet bij iedere uitbarsting even helder. De
helderheid van deze sterren neemt tijdens de uitbarsting met 1 tot 6
magnituden toe. De uitbarstingen duren niet zo lang en vinden erg
onregelmatig plaats. Ze zijn beslist niet te voorspellen. De ster die
het dichtst bij de zon staat is ook zo\'n vlamster. Het is [Proxima\
Centauri](proximac.html){.two}. Zijn afstand bedraagt ongeveer 4,27
lichtjaar.
