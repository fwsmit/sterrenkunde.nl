# JWG

\

De *Jongerenwerkgroep* (JWG) van de Nederlandse Vereniging voor Weer- en
Sterrenkunde (NVWS) bestaat al sinds 1968.

Het is een jeugdvereniging voor sterrenkunde waar iedereen lid van kan
worden die nog geen 21 jaar is. Een benedengrens is er niet. Er zijn al
kinderen van 8 jaar lid.

De meeste aktiviteiten van de Jongerenwerkgroep zijn afgestemd op een
leeftijd van 9 - 14 jaar. De JWG heeft meer dan 1000 enthousiaste leden.
Ze wonen verspreid door heel Nederland. Toch gebeurt er heel veel
groepsgewijs. De JWG is namelijk verdeeld in zo\'n *dertig afdelingen*
die regelmatig bijeenkomsten houden. Op die bijeenkomsten wordt van
alles gedaan. Je luistert er naar praatjes over sterren kunde, je
knutselt of wisselt waarnemingen uit met andere leden. Als het helder is
wordt er ook regelmatig samen naar de sterren gekeken.

Sommige afdelingen organiseren nog meer dingen. Wat dacht je van een
excursie naar bijvoorbeeld de volkssterrenwacht in Hoeven, het Eise
Eisinga-planetarium in Franeker of het Artis-Planetarium in Amsterdam?
Wie lid is van de JWG krijgt genoeg te lezen. Zes maal per jaar krijg je
namelijk het tijdschrijft *UniVersum*. Dit is een blad dat voor en door
JWG\'ers gemaakt wordt. Het staat boordevol met sterrenkunde,
verenigingsnieuws en interessante hemelverschijnselen. Voor wie daar nog
niet genoeg aan heeft zijn er ook nog *brochures*. Dit zijn uitgaven van
de JWG over allerlei sterrenkundige onder werpen. Verder verkoopt de JWG
T-shirts, stickers, foto\'s, posters, steratlassen, onderdelen voor
sterren kijkers en nog veel meer.

Iedere JWG\'er heeft natuurlijk een grote hartewens: een echte
sterrenkijker, waarmee je de kraters op de maan kunt zien.

Of de ringen van Saturnus, de manen en wolkenbanden op Jupiter, of
stofstormen op Mars. En wat dacht je van nevels, dubbelsterren en
sterrenhopen? Leden van de JWG kunnen - onder deskundige leiding - zelf
zo\'n kijker bouwen. Oudere leden kunnen dit ook zelf. Er is een goede
bouwbeschrijving verkrijgbaar en de optiek is bij de JWG te koop. Sinds
1975 zijn er al vele honderden van dergelijke
