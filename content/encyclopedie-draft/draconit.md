+++
title = "Draconitische maand"
date = 2023-11-17T19:54:58+01:00
draft = false
+++

\

Tijdsduur tussen twee opeenvolgende doorgangen van de maan door de
klimmende knoop.

In één jaar draait de aarde om de zon. We zien de zon hier door steeds
in een andere richting aan de hemel staan. In de loop van een jaar lijkt
hij een cirkel tussen de sterren te beschrijven. Die cirkel noemen we de
*ecliptica* of *zons weg*. De maan en de planeten zijn altijd in de
buurt van de ecliptica te vinden. Soms staan ze er een beetje boven. Een
andere keer weer wat er onder. We zeggen, dat de maan dan in een *knoop*
van zijn baan staat. Bij de ene knoop passeert de maan de ecliptica van
noord naar zuid. Die knoop heet de *dalende knoop*. Bij de andere knoop
gaat de maan juist van zuid naar noord over de ecliptica. Die knoop
noemen we de *klimmende knoop*.

Een draconitische maand is het tijdsverloop tussen twee opeenvolgende
doorgangen van de maan door de klimmende knoop. Staat de maan in de
klimmende knoop, dan duurt het dus precies één draconitische maand
voordat hij er opnieuw in staat.

De baan van de maan ligt niet vast in de ruimte. De plaats van de twee
knopen verandert in de loop van de tijd. Na iedere omloop van de maan
zijn ze ongeveer 1« graad ver schoven. Om één keer precies rond de aarde
te draaien heeft de maan gemiddeld 27 dagen, 7 uur, 43 minuten en 12
seconden nodig. Die tijdsduur heet de *siderische maand*.

De draconitische maand duurt wat korter. De knopen ver schuiven namelijk
tegen de beweging van de maan in. Voordat de maan één keer rond is
bewogen, staat hij dus al opnieuw in de klimmende knoop. De
draconitische maand duurt gemiddeld 27 dagen, 5 uur, 5 minuten en 36
seconden.
