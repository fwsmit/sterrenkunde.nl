# Reflectienevels

\

Reflectienevels zijn lichtende nevels die het licht van sterren
reflecteren. Een ander woord voor reflecteren is terugkaatsen. Denk maar
aan de reflector op je fiets.

Reflectienevels stralen zelf geen licht uit. We kunnen ze alleen maar
zien doordat ze het licht van sterren in de buurt reflecteren. Een heel
mooi voorbeeld van reflectie nevels zijn de nevels rond de sterren van
de [Pleiaden](sterrenh.html){.two}, een prachtige [open
sterrenhoop](sterrenh.html){.two} in het sterrenbeeld Stier.

We kennen nog twee andere soorten nevels. Dat zijn *donkere nevels* en
*emissienevels*. Donkere nevels zijn nevels waar geen sterren in de
buurt staan. Ze houden het licht van erachter gelegen sterren tegen. Een
prachtig voorbeeld van een donkere nevel is de
[Paardekopnevel](paardekopnevel.html){.two} in het sterrenbeeld Orion.

Emissienevels zijn nevels die heel dicht bij hete sterren staan. Het gas
van die nevels wordt door die sterren z√≥ verhit dat dit gas zelf licht
gaat uitstralen. Het mooiste voorbeeld van een emissienevel is de
[Orionnevel](orionnevel.html){.two}. Andere voorbeelden van
emissienevels zijn de [Lagunenevel](lagunenevel.html){.two} en de
[Trifidnevel](trifidnevel.html){.two} in het sterrenbeeld Schutter.

Lees ook het verhaal bij het trefwoord [nevels](nevels.html){.two}.
