+++
title = "Cephe誰den"
date = 2023-11-17T19:54:58+01:00
draft = false
+++

\

Cephe誰den zijn een bepaalde groep veranderlijke sterren.

Ze zijn genoemd naar de ster Delta in het sterrenbeeld Cepheus. De
helderheid van deze ster verandert van magnitude 3,8 tot 4,6. De
*periode* is ongeveer 5,4 dagen.

Bij Cephe誰den verandert de helderheid voortdurend. De helderheid neemt
sneller toe dan dat ze afneemt. De helderheidsveranderingen worden
veroorzaakt doordat de ster opzwelt en inkrimpt. Dit groter en kleiner
worden noemen we *pulseren*. Hierdoor verandert ook de temperatuur.

Als de temperatuur aan het oppervlak van de ster het grootst is, straalt
de ster het meeste licht uit. We zeggen dat de ster dan in zijn maximum
is. De helderheid is nu het grootst. Tijdens het maximum is de
temperatuur van de ster ongeveer 1000 graden hoger dan tijdens het
minimum. In het minimum is de temperatuur het laagst. De ster straalt
dan het minste licht uit.

Doordat de temperatuur verandert, verandert ook de kleur van de ster.
Tijdens het maximum is de kleur meer naar het wit verschoven. Tijdens
het minimum is de kleur meer geelachtig of oranje.

Cephe誰den zijn *superreuzen*. Dus heel erg groot. Zo heeft de ster Delta
Cephei een middellijn van gemiddeld 47 miljoen kilometer. Omdat ze zo
groot zijn stralen ze erg veel licht uit.
