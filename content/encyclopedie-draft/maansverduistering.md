+++
title = "Maansverduistering"
date = 2023-11-17T19:54:58+01:00
draft = false
+++

  -----------------------------------------------------------------------
  ![Maansverduistering](/maansverduistering-modified.png)
  
  **Maansverduistering**
  
  **Foto: Jelmer Siekmans**

  -----------------------------------------------------------------------

Maansverduisteringen ontstaan als de aarde precies tussen de zon en de
maan staat. De aarde houdt dan het zonlicht tegen. De maan verdwijnt in
de schaduwkegel van de aarde.

Bij een maansverduistering is het altijd Volle Maan. Een totale
maansverduistering is overal op aarde te zien. Nu ja, natuurlijk niet
overal. De maan moet natuurlijk wel boven de horizon staan.

Zoals gezegd staan bij een maansverduistering de zon, aarde en maan op
één lijn. De Volle Maan staat dus tegenover de zon aan de hemel. Als de
zon in het westen ondergaat, komt de Volle Maan in het oosten
tevoorschijn.

  ------------------------------------------------------------------------
  ![Ontstaan van een maansverduistering](/maansverduistering_schema-modified.png)
  
  **een maansverduistering schema**

  ------------------------------------------------------------------------

Tijdens een totale maansverduistering is de maan toch nog te zien. Dat
komt doordat het zonlicht door de dampkring van de aarde wordt afgebogen
en daardoor toch nog wat licht op de maan valt. Hierdoor wordt de maan
nog zwakjes verlicht.

Vooral het rode en oranje licht worden afgeboden, zodat de kleur van de
maan tijdens de totaliteit meestal roodachtig van kleur is. De
helderheid en de kleur van de totaal verduisterde maan hangen af van de
hoeveelheid stof in onze dampkring.

---
