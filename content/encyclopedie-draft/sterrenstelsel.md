+++
title = "Sterrenstelsels"
date = 2023-11-17T19:54:58+01:00
draft = false
+++

---
Aan de hemel wemelt het van de neveltjes. Veel ervan zijn in de 18de
eeuw ontdekt en beschreven door de Engelse sterren kundige [William
Herschel](herschel.html){.two} (1738-1822) en zijn zoon *John Herschel*
(1792-1871). Zij gebruikten hierbij onder meer een telescoop die William
Herschel zelf had gebouwd. Deze telescoop had een spiegelmiddellijn van
maar liefst 122 cm.

Toen deze kijker in 1789 gereed kwam, was het de grootste telescoop ter
wereld.

William Herschel zag het belang in om een uitgebreide catalogus van alle
neveltjes te maken. Omstreeks het jaar 1800 was hij hiermee klaar. Zijn
catalogus bestond uit drie delen die samen ongeveer 2500 nevels bevatte.

Zijn zoon John zette zijn werk voort. In 1864 liet deze een nog veel
uitgebreidere catalogus verschijnen. Deze catalogus noemde hij de
*General Catalogue of Nebulae and Clusters of Stars*. Daarin stonden
5079 objecten vermeld. Hiervan waren er maar liefst 4630 door zijn vader
en hemzelf ontdekt.

Deze grote catalogus werd in 1888 door *J. Dreyer* uitgebreid tot 7840
objecten onder de naam [New General Catalogue](/encyclopedie/ngc), meestal
afgekort tot [NGC](/encyclopedie/ngc). In 1895 verscheen onder de naam
*Index Catalogue* nog een aanvulling die 1529 nieuwe objecten bevatte.
In 1908 verscheen van Dreyer nog een tweede Index Catalogue met 3857
nieuwe nevels en sterrenhopen.

William Herschel was niet de enige die zelf een reusachtige telescoop
bouwde. De Ierse politicus en amateur-astronoom *Lord Rosse* (1800-1867)
deed dit ook. Zijn eigenlijke naam was *William Parsons*. Zijn kijker
had een spiegelmiddellijn van maar liefst 182 cm. In 1845 kwam zijn
kijker klaar. Tot 1917 bleef deze telescoop de grootste ter wereld. Lord
Rosse ontdekte er de spiraalvorm van vele nevelvlekken mee.

Toch was het zelfs met deze kijker nog niet mogelijk deze nevelvlekken
op te lossen in afzonderlijke sterren. Hierdoor bleef het onmogelijk de
afstand van deze nevels te bepalen.

Toch begonnen aan het begin van de 20ste eeuw steeds meer
sterrenkundigen te vermoeden dat veel waargenomen nevels sterrenstelsels
waren. Met behulp van de [periodelichtkrachtwet](/encyclopedie/cepheide)
voor [Cephe‹den](/encyclopedie/cepheide) slaagde de Deense sterrenkundige
*Ejnar Hertzsprung* (1873-1967) er in 1913 in de afstand tot de: '
Kleine Magelhaense Wolk* vast te stellen. Tegenwoordig weten we dat
zowel de Grote als de Kleine Magelhaense Wolk satellietstelsels van ons
eigen melkwegstelsel zijn. In 1914 veronderstelde de Engelse
sterrenkundige *Arthur Stanley Eddington* (1882-1944) dat ons
melkwegstelsel slechts een klein deel van het totale heelal omvat. In
die tijd was deze veronderstelling nog in strijd met de toenmalige
opvattingen.

Het eerste echte bewijs dat sommige nevelachtige objecten afzonderlijke
sterrenstelsels zijn, werd in 1923 geleverd door de Amerikaanse
sterrenkundige *Edwin P. Hubble* (1889-1953). Hij slaagde er als eerste
in afzonderlijke sterren in de
[Andromedanevel](/encyclopedie/andromedanevel) en andere soortgelijke
nevels waar te nemen. Hij gebruikte voor zijn waarnemingen de 250 cm
telescoop van de Mount Wilson sterrenwacht. Uit de perioden van de
lichtwisselingen van Cepheïden in de Andromedanevel bepaalde hij de
lichtkracht van deze sterren.

Daaruit kon dan weer de afstand worden berekend. Hij vond een afstand
van 900.000 [lichtjaar](/encyclopedie/lichtjaar). Dat is overigens nog
beduidend minder dan de waarde die we tegenwoordig voor de afstand van
de Andromedanevel aannemen: namelijk 2,2 miljoen lichtjaar.

Hubble heeft veel onderzoek gedaan aan andere sterren stelsels. Hij
heeft de sterrenstelsels ook onderverdeeld naar hun vorm.

*Elliptische stelsels* duidde hij aan met de letter E.

*Spiraalstelsels* kregen de letter S en *onregel matige* stelsels de
aanduiding Irr. In feite zijn het de beginletters van de Engelse
benamingen.

De *elliptische stelsels* worden verder onderverdeeld in *E0* tot en met
*E7*. Hoe hoger de ellipticiteit, hoe hoger het cijfer achter de E en
hoe platter het stelsel. De E7 stelsels hebben de grootste ellipticiteit
en zijn de platste stelsels die we kennen. De E0-stelsels zijn
cirkelvormig.

Er is een formule om de schijnbare ellipticiteit van een elliptische
nevel vast te stellen. Deze formule is niet zo moeilijk. Ze luidt: E =
10 (a-b)/a.

In deze formule is E de ellipticiteit, a de lengte van de lange as en b
de lengte van de korte as. Stel dat de lange as twee keer zo groot is
dan de korte as. Dan krijgen we: E = 10 x (2-1)/2 = 10 x (1/2) = 5. Dit
stelsel krijgt dan als aanduiding E5.

Overigens is de waargenomen ellipticiteit van de elliptische nevels vaak
schijnbaar. Dat komt omdat we vanaf de aarde meestal niet loodrecht
tegen het stelsel aankijken. Wanneer we een rugby-bal van boven bekijken
lijkt zijn omtrek cirkelvormig. In werkelijkheid is die echter flink
afgeplat.

Ook tonen kort belichte foto\'s meestal een kleinere ellip ticiteit dan
lang belichte opnamen. Dat komt doordat de centrale gebieden minder van
de cirkelvorm afwijken dan de buitenste gebieden.

De elliptische stelsels zien er op het eerste gezicht allemaal ongeveer
hetzelfde uit. In tegenstelling tot de spiraalstelsels bevatten ze
alleen maar sterren, voor namelijk rode. Er komt geen of nauwelijks stof
in ellip tische nevels voor. Wel wat gas, maar sterk verdund. De
helderheidsafname naar buiten toe is gelijkmatig.

Het verschil in massa en grootte tussen de elliptische nevels is enorm.
Er zijn dwerg-elliptische stelsels en hele grote. De kleinste stelsels
hebben een diameter van slechts 600 *parsec* (één parsec komt overeen
met 3,26 lichtjaar) en een massa van slechts 1 miljoen zonsmassa\'s. De
*absolute visuele magnitude* van deze stelsels bedraagt -9.

Het grootste elliptische stelsel dat we kennen is M 87.

Dit stelsel heeft een middellijn van maar liefst 150.000 parsec. De
massa ervan bedraagt 10.000 miljard (10 biljoen) zonsmassa\'s. De
absolute magnitude van M 87 bedraagt -23! Van alle sterrenstelsels die
we kennen komen de dwerg elliptische stelsels het meest voor. Hele grote
ellip tische stelsels zoals M 87 zijn bijzonder zeldzaam.

Een aparte groep vormen de zogenaamde *lensvormige stelsels*. Hubble
plaatste deze groep tussen de E7 en de Sa stelsels. Indertijd dacht men
ook met een overgangs type tussen elliptische en spiraalstelsels te
maken te hebben. Hier is men tegenwoordig echter niet meer zeker van.
Omdat ze echter op Sa-stelsels lijken neemt men aan dat de lensvormige
stelsels tot de reeks van spiraaltypen behoren. Daarom worden ze vaak
*S0-stelsels* (spreek uit: Es-nul-stelsels) genoemd.

De S0-stelsels hebben vaak een grote bolle kern. Een belangrijk verschil
met de Sa-stelsels is echter dat jonge sterren, stof en gas in de
S0-stelsels meestal ontbreken. De meeste S0-stelsels bevatten maar heel
weinig, of zelfs helemaal geen interstellaire materie.

Soms echter zien we zwakke, bijna cirkelvormige stof banden.

De S0-klasse kent nog drie onderverdelingen. Dit zijn *S01*, *S02* en
*S03*. De S01-stelsels lijken veel op E7 stelsels. Maar de ellipticiteit
van de centrale gebieden is nog platter dan bij E7-stelsels. De
helderheidsverde ling is gelijkmatig. Er is geen spoor te bekennen van
stof of spiraalarmen. Een ander kenmerk is ook dat de grote buitenste
gebieden zijn afgeplat.

S02-stelsels laten een begin zien van een zwak ringvormig
absorptiepatroon. Dat absorptiepatroon is ingebed in een omhulling.

Bij S03-stelsels is een sterke interne cirkelvormige ring aanwezig. Een
donkere centrale absorptieband blokkeert de kern.

We kennen ook lensvormige stelsels met een balk. Deze stelsels worden
*SB0-stelsels* genoemd. Er zijn drie onder verdelingen: *SB01*, *SB02*
en *SB03-stelsels*.

Bij de SB01-stelsels is de balk een breed onduidelijk ge bied met een
bepaalde duidelijke helderheid. De balk bij SB02-stelsels strekt zich
niet helemaal uit over de lens.

Er zijn twee diametraal tegenover elkaar staande gebieden van verhoogde
helderheid aan de rand van de lens. De balk van SB03-stelsels loopt
geheel over het oppervlak van de lens. Ze is smal, goed gedefinieerd en
helder.

In SB0-stelsels is geen spoor van stof te zien. Ook ontbreekt ieder
spoor van spiraalarmen. Oplossing in sterren of ver dikkingen is bij
deze stelsels niet mogelijk.

De *spiraalstelsels* worden verdeeld in twee groepen: de gewone
spiraalstelsels en de *balkspiralen*. Beide groepen worden onderverdeeld
in de typen a, b, c en d. Zo kennen we bij de gewone spiraalstelsels de
onderverdeling *Sa*, *Sb*, *Sc* en *Sd*. De spiraalarmen wijken soms
duidelijk af van concentrische cirkels. Deze «verschilshoek» wordt aange
duid met de term «pitch angle». De spiralen lijken «opgewonden» als de
pitch angle klein is. Bij de Sa stelsels is deze hoek ongeveer 10
graden. Bij een pitch angle tot 15 graden hebben we te maken met een
Sb-stelsel.

Tot 20 graden met een Sc-stelsels en tot 25 graden met een Sd-stelsel.
Sommige stelsels hebben zelfs een pitch-angle van meer dan 25 graden.
Voor die stelsels is er een aparte klasse: de *Sm*-klasse. Natuurlijk is
deze indeling niet exact. Er komen grensgevallen voor. Zo kennen we
bijvoor beeld ook *Sa/b* of *Sb/c*-stelsels.

Bij de balkspiralen kennen we dezelfde indeling. De spiraalstelsels
vallen op door slierten van heldere en donkere gebieden die uit de
centrale delen komen. Ze lijken zich als het ware om het centrum te
winden. Deze slierten noemen we de spiraalarmen.

De massa van de spiraalstelsels ligt tussen 1 miljard en 200 miljard
zonsmassa\'s. De middellijnen lopen uiteen van 6000 parsec voor de
kleinste, tot 50.000 parsec voor de grootste spiraalstelsels. (één
parsec = 3,26 lichtjaar).

De absolute magnitude varieert van -15 tot -20 (de licht kracht van een
spiraalstelsel met een absolute magnitude van -20 is honderd maal groter
als dat van een absolute magnitude van -15!).

In de Sa-stelsels komt voor het eerst spiraalstructuur voor. De
«vroegere» Sa-typen hebben slecht gevormde armen.

De structuur is gelijkmatig. Ze zijn strak gewonden rondom de vormloze
centrale gebieden. De kernmerken van de hoofd klassificatie zijn de
bijna cirkelvormige patronen in de armen en het gebrek aan oplossing in
de armen. Late Sa typen (daarmee bedoelen we de typen die al veel meer
lijken op Sa/b-typen) hebben sterke stofbanen. Ook lijken er in de armen
al wat verdikkingen te zitten. De kerngebieden van Sa-stelsels kunnen
groot of klein zijn.

Bij Sb-stelsels beginnen de spiraalarmen op te lossen in verdikkingen en
sterren. De structuur in de armen is minder gelijkmatig geworden.
Bovendien zijn de armen minder strak gewonden om de kern.

De spiraalarmen van de Sc-stelsels zijn duidelijk herkenbaar.

Ze zijn goed in sterren en HII gebieden
(gebieden met geïoniseerd waterstof) op te lossen. De centrale gebieden
zijn vormloos en klein. De spiraalarmen domineren het stelsel. Bijna
alle Sc-stelsels hebben meervoudige spiralen die los gewonden zijn
rondom de kern. Twee hoofd armen kunnen in het algemeen gevormd worden.
Vertakkingen in de spiraalarmen komen ook voor. Er komt in de spiraal
armen veel stof voor. Deze stofbanden zijn te volgen tot in de centrale
gebieden.

De Sd-stelsels worden volkomen overheerst door de H II gebieden.

Zoals we verteld hebben kennen we bij de balkspiralen dezelfde indeling
als bij de spiraalstelsels: *SBa*, *SBb*, *SBc* en *SBd*.

Bij de SBa-stelsels is de karakteristieke balk gelijk matig van
structuur. De balk is niet op te lossen in afzonderlijke sterren. Ook
ontbreken in de balk verdikkingen en stofbalken. Meestal zijn in de
armen van deze stelsels al wat oplossingen te onderscheiden. Soms worden
de SBa-stelsels nog onderverdeeld in een *SBa(r)* en een
*SBa(s)*stelsel. Deze onderverdeling geeft aan waar de spiraalarmen
beginnen. Ontspringen ze aan een binnenring dan krijgen ze de
onderverdeling SBa(r). Ontspringen ze aan het uit einde van de balk, dan
hebben ze SBa(s) als onderverdeling.

Overigens is de onderverdeling van de (r) en (s) groepen niet erg
duidelijk zichtbaar in de SBa-stelsels. In de SBb en de SBc-stelsels is
dit veel duidelijker.

SBb-stelsels hebben een duidelijk gedefinieerde balk. Deze balk is
gelijkmatig van helderheid. Maar een spoor van oplossing in sterren is
niet te zien. Ook bij SBb-stelsels onderscheiden we twee subgroepen:
SBb(r) en SBb(s). Bij het r-type ontspringt de balk aan de binnenring.
Bij het s-type aan het uiteinde van de balk. Overigens zijn er ook
overgangsgevallen tussen beide typen. Daarom kun je wel eens
*SBb(sr)*-stelsels tegenkomen.

In al deze stelsels zijn de spiraalarmen duidelijk gedefi nieerd.
Bovendien kunnen ze voor een groot deel opgelost worden in sterren en
verdikkingen.

De kenmerken van de SBc-stelsels zijn de hoge graad van oplossing in de
balk in verdikkingen en de openheid van de spiraalarmen. Er kunnen
wederom (r) en (s) verdelingen gemaakt worden.

De laatste groep extra-galactische stelsels zijn de *onregel matige
stelsels*. Bij deze stelsels is geen enkele vorm te bespeuren. Alhoewel
alle onregelmatige stelsels een vrij chaotische indruk maken,
onderscheiden we toch twee verschillende typen.

De stelsels van *type I* hebben als kenmerk dat er bijna geen stof te
vinden is. In deze stelsels zien we echter wel sterrenhopen,
veranderlijke sterren, superreuzen, gasnevels en jonge hete O- en
B-sterren en natuurlijk ook oude sterren.

De onregelmatige stelsels van *type II* bevatten nauwelijks of geen hete
jonge O- en B-sterren. Hierdoor zijn de stelsels van dit type roder dan
die van type I. Deze stelsels zien we ook bijna niet opgelost in sterren
en andere details. Wel bevatten ze vaak stofbanden.

Sterrenstelsels lijken niet gelijkmatig over de hemel verspreid te zijn.
Er zijn gebieden waar vrij weinig sterrenstelsels voorkomen, hoewel zich
in die richting toch niet veel interstellaire gas- en stofwolken
bevinden.

In andere richtingen lijken zich daarentegen opeenhopingen van
sterrenstelsels te bevinden. Er zijn zelfs gebieden waar we meer
sterrenstelsels zien dan voorgrondsterren van ons eigen melkwegstelsel.

Ook ons eigen melkwegstelsels maakt deel uit van een groep
sterrenstelsels. De groep stelsels waartoe ons melkweg stelsel behoort
noemen we de *Lokale Groep*. Het grootste lid van deze Lokale Groep is
de [Andromedanevel](/encyclopedie/andromedanevel). Dan volgt ons
melkwegstelsel met op de derde plaats M 33 in het sterrenbeeld Driehoek.
Deze drie stelsels zijn de enige spiraalstelsels in de Lokale Groep die
in totaal uit zo\'n dertig stelsels bestaat. De meeste daarvan zijn
ellipsvormig. Hieronder vind je een over zicht van de meeste leden van
de Lokale Groep. Achter de naam of aanduiding vind je het type. De
kleine letter d voor de elliptische stelsels geeft aan dat het een dwerg
stelsel is. Zoals je kunt zien zijn alle elliptische stelsels van de
Lokale groep dwergstelsels.

In de derde kolom vind je de grootste middellijn (doorsnede van de lange
as). Die wordt gegeven in *kiloparsec*. Eén kiloparsec (afgekort *kpc*)
is 1000 parsec = 3260 lichtjaar.

In de vierde kolom staat de afstand. Ook deze is in kilo parsec gegeven.
In de laatste kolom tenslotte vind je de absolute visuele magnitude. Dit
is een maat voor de licht kracht van het stelsel. Denk erom dat een
verschil van 5 magnituden een factor 100 in lichtkracht betekent, en een
verschil van 10 magnituden zelfs een factor 100 x 100 = 10.000 keer! Zo
straalt de Andromedanevel (M = -21.1) dus ruim 10.000 keer meer licht
uit dan het Leo I-stelsel (M = -11).


---
|   |   |   |   |   |   |
|---|---|---|---|---|---|
Melkwegstelsel      |Sb/c         |30  |N/A |-20,4 
Sagittarius-stelsel |dE?          |3   |24,5|? 
Grote Magellaense Wolk Irr |I     |7   |52  |-18,7 
Kleine Magellaense Wolk Irr |I    |3   |53  |-16,7 
Draco-stelsel      |dE2           |1   |67  |-8,5 
Ursa Minor-stelsel |dE4           |2,4 |67  |-9
Sculptor-stelsel   |dE3           |2,4 |85  |-12 
Ursa Major-stelsel |dE            |120 |N/A |?
Fornax-stelsel     |dE3           |1,6 |170 |-13,5 
Leo I-stelsel      |dE4           |2   |230 |-11 
Leo II-stelsel     |dE1           |1,3 |230 |- 9,5 
NGC 6822 Irr       |I             |2,1 |560 |-15,6 
NGC 205 (begeleider M 31) |dE5    |4,2 |640 |-16,3 
IC 1613 Irr |I                    |3   |700 |-14,8 
M 32 (begeleider M 31) |dE2       |2   |660 |-16,3 
NGC 147 (begeleider M 31) |dE5    |2,4 |660 |-14,8 
NGC 185 (begeleider M 31) |dE3    |2,8 |660 |-15,2 
Andromedanevel (M 31) |Sb         |50  |650 |-21,2 
NGC 598 (M 33) |Sc                |14  |720 |-18,8 
Wolf-Lundmarkstelsel Irr |N/A     |5,5 |870?|-13,7 
Sextant A Irr |I                  |4,1 |1000?|-13,6 
Leo A Irr |N/A                    |3,1 |1100?|-18,1
IC 10 Irr |I                      |1,3 |1260?|-17,3

Van enkele stelsels, zoals de laatste drie, is het nog niet zeker of ze
inderdaad tot de Lokale Groep behoren. Ook zijn er nog enkele
dwergstelsels niet in de lijst opgenomen die wel tot de Lokale Groep
zouden kunnen behoren.

Tot 1994 was men er van overtuigd dat de beide Magellaense Wolken de
dichtstbijzijnde sterrenstelsels waren. Maar dat jaar werd in het
sterrenbeeld Boogschutter een dwergstelsel ontdekt op slechts 80.000
lichtjaar afstand. Het bevindt zich dus op 50.000 lichtjaar van het
centrum van ons Melk wegstelsel. Het dwergstelsel is door de werking van
de zwaartekracht van ons Melkwegstelsel uitgetrokken tot een lengte van
10.000 lichtjaar. Dat is langer dan normaal voor een dwergstelsel.
Waarschijnlijk zal het op termijn geheel door ons Melkwegstelsel worden
opgeslokt. Dat dit dwerg stelsel pas in 1994 is ontdekt komt doordat het
van ons uit gezien vrijwel precies in de richting van het melkwegcentrum
ligt. Daardoor wordt het bijna geheel aan het zicht ont trokken.

Tenslotte bespreken we hieronder nog enkele opvallende sterren stelsels.
Van deze sterrenstelsels vind je in dit programma ook trefwoorden met
meer informatie! De [Draaikolknevel](/encyclopedie/draaikol) (M51 of NGC
5194) in het sterrenbeeld Jachthonden is het eerste sterrenstelsel
waarin spiraal structuur werd gevonden. Dat werd ontdekt door *William
Parsons*, de derde graaf van Rosse, met zijn zelfgebouwde telescoop, die
op dat moment de grootste ter wereld was.

Het stelsel staat op 23 miljoen lichtjaar afstand en wordt vervormd door
de zwaartekrachtswerking van zijn kleine, onregelmatige begeleider NGC
5195.

De grote [Andromedanevel](/encyclopedie/andromedanevel) (M31 of NGC 224) is
het verst verwijderde object in het heelal dat vanaf de aarde met het
blote oog zichtbaar is. Met zijn zeven spiraalarmen lijkt het op ons
eigen melkwegstelsel. Het is het grootste lid van de Lokale Groep en
staat ongeveer 2,3 miljoen lichtjaar ver weg. De Andromedanevel wordt
omringd door twee elliptische dwergstelsels, NGC 205 en M 32.

De [Sombreronevel](/encyclopedie/sombrero) (M 104 of NGC 4594) is te vinden
in het sterrenbeeld Maagd. De spiraalarmen van dit stelsel zijn
gemarkeerd door banen stof en zijn strak om de kern ge wonden. Het
sterrenstelsel staat op ongeveer 40 miljoen lichtjaar afstand en bevat
wellicht een biljoen sterren.

Ons eigen melkwegstelsel, de melkweg, zou in zijaanzicht vanaf een
vergelijkbare afstand op de Sombreronevel lijken.

Het zwaarste sterrenstelsel dat we kennen is [M 87](/encyclopedie/m87). Het
is een reusachtig elliptisch stelsel nabij het centrum van de grote
Virgo-cluster, ongeveer 40 miljoen lichtjaar van ons verwijderd. In de
buurt van de centrale gebieden bevinden zich bijna geen stof en gas; dit
is allemaal bouwmateriaal voor sterren geworden of het is verdwenen in
de ruimte. Dit schijnbaar zo rustige object is op de zon en de maan na
de helderste radiobron aan de hemel en een van de helderste
röntgenbronnen. De schattingen van zijn massa lopen uiteen van een
biljoen tot honderd biljoen zonnen. Uit de kern, die misschien een zeer
zwaar [zwart gat](/encyclopedie/zwartega) herbergt, stroomt een gasstraal
met een lengte van 100.000 lichtjaar. M 87 wordt omringd door duizenden
bolvormige sterrenhopen.

Het sterrenstelsel Centaurus A (NGC 5128) is
wellicht een botsing tussen een groot elliptisch stelsel en een spiraal
nevel waarvan wij de verpletterende armen in zijaanzicht zien.
Tegenwoordig ziet men het stelsel meer als een reus achtig elliptisch
stelsel, met een dun bezaaid aanhangsel van gas en stof, volledig
omringd door een schijf van gas en stof en wellicht enkele sterren. Het
stelsel is een krachtige bron van radiostraling, die afkomstig is uit
twee grote lobben die loodrecht op de schijf stof staan.

De snelle schommelingen in de röntgenstraling kunnen te wijten zijn aan
het opslokken van hele sterrenhopen door een gigantisch zwart gat dat
schuilgaat in het centrum.

Centaurus A staat 14 miljoen lichtjaar ver weg; de radio lobben ervan
zijn drie miljoen lichtjaar lang! Het
[Wagenwielstelsel](/encyclopedie/wagenwielstelsel) is een heel merkwaardig
sterrenstelsel in het sterrenbeeld Beeldhouwer. Dit sterrenbeeld komt in
ons land echter nooit boven de horizon. Het Wagenwielstelsel vertoont
duidelijke sporen van een botsing met een ander sterrenstelsel. Zo heeft
het stelsel een helder centrum, dat omgeven is door een dubbele ring van
stof, gas en ster ren. Die zijn met het centrum verbonden via
spaakachtige structuren waaraan de nevel zijn naam te danken heeft. Het
Wagenwielstelsel staat op een afstand van ongeveer 500 miljoen
lichtjaar.

Het Wagenwielstelsel is een voorbeeld van een
[starburststelsel](/encyclopedie/starburs). Dat zijn blauwe sterrenstelsels
die veel jonge, hete en zware sterren bevatten. Dat duidt erop dat deze
stelsels in hun recente verleden een periode van intense stervormig
hebben doorgemaakt. Zo'n geboortegolf van sterren wordt meestal
aangeduid met het Engelse woord starburst.

Starburst-stelsels zijn het resultaat van botsingen tussen twee
«normale» sterrenstelsels. Bij zo'n ontmoeting wordt het aanwezige gas
in de stelsels hevig in beroering gebracht en hier en daar samengedrukt.
Dat leidt tot ware geboorte golven in de sterrenbevolking.

---
