# Orionnevel

\

De Orionnevel wordt ook wel aangeduid met M 42 of NGC 1976.

Dat betekent dat de nevel als nummer 42 te vinden is in de catalogus van
de Franse sterrenkundige Charles *Messier* die deze in 1794 publiceerde.
Of als nummer 1976 in de New General Catalogue, gepubliceerd in 1888
door de Deense sterrenkundige Johan Ludwig Emil *Dreyer*. De Orionnevel
is een *diffuse nevel* die voor ongeveer 90% uit waterstof, 10% uit
helium en minder dan 0,1% uit zwaardere [elementen](elemente.html){.two}
bestaat. De temperatuur van de Orionnevel bedraagt zo\'n tienduizend
graden. Daardoor is het waterstof geïoniseerd.

Dat wil zeggen dat de *elektronen* uit de waterstofatomen ontsnapt zijn.
Dergelijke gebieden noemen we [H IIgebieden](h%20iigebi.html){.two}.

De Orionnevel is ontdekt door de Franse sterrenkundige N.C.F.

*de Peirsec* die leefde van 1580 tot 1637. Het is bovendien de eerste
nevel waar een geslaagde foto van werd gemaakt. Dat gebeurde in 1880
door de Amerikaanse sterrenkundige Henry *Draper*. Hij gebruikte
hiervoor een lenzenkijker met een lensmiddellijn van 27« cm en be
lichtte 51 minuten! Onder gunstige omstandigheden is de Orionnevel reeds
als een wazig vlekje met het blote oog te zien. In een verre kijker
kunnen we al wat structuur in de nevel ontdekken.

De afstand van de nevel is nog altijd onzeker. Ongeveer 1600
[lichtjaar](lichtjaar.html){.two} lijkt echter een goede schatting. Het
centrale deel van de Orionnevel heeft dan een doorsnede van 5 of 6
lichtjaar. Maar op de beste foto\'s die we hebben, zien we dat zwakkere
gebieden van de nevel zich over een groot deel van het sterrenbeeld
Orion uit strekken.

De totale massa van de Orionnevel is ongeveer 700 keer zo groot dan de
massa van de zon. De gemiddelde dichtheid bedraagt honderd tot duizend
atomen per kubieke centimeter.

Dit aantal neemt in de dichtere gebieden echter sterk toe.

Daar bedraagt de dichtheid wel tienduizend atomen per kubieke
centimeter. Ofschoon deze dichtheid meer dan een miljoen keer kleiner is
dan het beste vacu?m dat in aardse laboratoria gemaakt kan worden, bevat
de Orionnevel voldoende materiaal om duizenden sterren te vormen.

In het hart van de nevel staat een viervoudige ster. Het is de ster é
(spreek uit thŠta) Orionis. De afzonderlijke sterren staan in de vorm
van een trapezium. Het is waar schijnlijk de meest bekende meervoudige
ster. In kleine telescopen zijn de sterren al goed te zien. De sterren
van het trapezium maken deel uit van een zeer jonge *sterrenhoop*. Tot
op vijf boogminuten van het trapezium bevinden zich meer dan driehonderd
sterren tot magnitude 17 die deel uitmaken van deze sterrenhoop.
Waarschijnlijk is de leeftijd van deze sterrenhoop minder dan 300.000
jaar.

Daarmee behoort die tot de jongste sterrenhopen die we kennen.

De sterren van het trapezium zijn zeer jonge sterren. Ze hebben
[spectraaltype](spectraa.html){.two} O of B. Dat betekent dat ze een
hoge oppervlakte-temperatuur hebben.

De Orionnevel is een broedplaats van nieuwe sterren. De leeftijd van de
Orionnevel bedraagt slechts enkele tien duizenden jaren. Interessant is
ook de ontdekking van een groot aantal zwakke rode sterren in de
Orionnevel.

Hieronder bevinden zich vele veranderlijke sterren van het
[TTauri](ttauri.b.html){.two}-type.

Met de Wide Field and Planetary Camera van de [Hubble Space\
Telescope](hst.html){.two} zijn unieke foto\'s van de Orionnevel
gemaakt.

Een van deze foto\'s werd eind 1995 vrijgegeven en onder andere als
poster bij het decembernummer van het tijdschrift «National Geographic»
gevoegd. Het betreft een schitterende mozaïekopname die werd
samengesteld uit opnamen die de ruimtetelescoop tussen januari 1994 en
maart 1995 heeft gemaakt. Omdat deze camera een heel klein beeldveld
heeft, waren er maar liefst vijftien, deels overlappende, foto\'s nodig
om het binnenste deel van de nevel te fotograferen.

Op de foto zie je een enorme rijkdom aan complexe structuren en
weelderige details. Door de ultraviolette straling van de vier
Trapezium-sterren straalt het omringende gas licht uit.

De Trapezium-sterren worden aan alle zijden omgeven door grillige
gasslierten, waarin schokgolven en straalstromen te onderscheiden zijn.
Behalve de vier extreem heldere Trapezium-sterren blijken zich in deze
kosmische kraamkamer nog vele honderden andere proto-sterren (sterren in
wording) te bevinden in allerlei verschillende ontwikkelingsstadia.

Bovendien zijn bij minstens 150 van die sterren aanwijzingen gevonden
voor de vorming van planetenselsels. Deze sterren liggen namelijk stuk
voor stuk ingebed in een donkere, afge platte schijf, die naar schatting
voor 99% uit gasmoleculen en voor ongeveer 1% uit stofdeeltjes bestaat.
Toch is dat kleine beetje stof voldoende om de schijven een donker aan
zien te geven; het zichtbare licht van sterren en gas op de achtergrond
wordt door het stof geabsorbeerd. Dergelijke donkere afgeplatte schijven
worden door de sterrenkundigen *proto-planetaire schijven* genoemd. In
het Orionmozaïek zijn ze zichtbaar doordat ze donker afsteken tegen de
heldere achtergrond van de nevel.

In de Orionnevel zijn proto-planetaire schijven eerder regel dan
uitzondering. De Orionnevel wordt dan ook gezien als een ware
broedplaats voor nieuwe planetenstelsels. Als de theorie over het
ontstaan van planeten klopt, klonteren in de proto-planetaire schijven
stofdeeltjes samen tot steeds grotere brokstukken, die uiteindelijk
uitgroeien tot planeten. Tenminste\.... daar waren veel sterrenkundigen
van overtuigd. Inmiddels zijn hierover de nodige twijfels ont staan.

Uit theoretische modellen die op basis van Hubble-opnamen van de
proto-planetaire schijven in de Orionnevel zijn gemaakt, blijkt dat de
schijven rond de jonge sterren mogelijk niet lang genoeg kunnen
standhouden om aan planeet vorming toe te komen. Men gaat ervan uit dat
planeten ont staan door de geleidelijke samenballing van de materie in
de stofschijf rond een ster. Maar als er een proces is dat de stofschijf
vroegtijdig uiteendrijft, zal de samenballing al in een vroeg stadium
tot staan worden gebracht.

Het proces dat in dit geval roet in het eten gooit is de zelfde
fotovaporisatie (stralingsverdamping die wordt ver oorzaakt door de
ioniserende straling van de nevel - zie bij
[Lagunenevel](lagunenevel.html){.two}). De straling van de nabije, hete
sterren van het trapezium doen de stofschijven als sneeuw voor de zon
verdwijnen.

De modelberekeningen zijn in 1996 uitgevoerd door Doug Johnston van de
universiteit van Toronto in Canada en sterrenkundigen van het NASA.
Volgens de onderzoekers is er maar één groot verschil tussen de
«proto-planetaire schijven in de Orionnevel en de schijf waaruit vijf
miljard jaar geleden de planeten van ons zonnestelsel ontstonden: het
aantal zware, hete sterren in de naaste omgeving. Door de straling van
deze sterren worden de stofschijven binnen een miljoen jaar weggevaagd
en dat terwijl het volgens de huidige inzichten één tot tien miljoen
jaar duurt, voordat er planeten uit hetzelfde stof zijn ontstaan.

Voor informatie over allerlei soorten nevels verwijzen we je naar het
trefwoord [nevels](nevels.html){.two}.
