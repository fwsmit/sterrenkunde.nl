# Extra galactische nevels

\

*Galactische nevels* zijn nevels die tot ons [Melkwegstelsel\
](melkwegs.html){.two}behoren. Galaxis betekent melkweg. Voorbeelden van
galac tische nevels zijn de Krabnevel, de Sluiernevel, de Ringnevel, de
Orionnevel, de Helixnevel, enz.

*Extra galactische nevels* zijn nevels die *niet* tot ons Melkwegstelsel
behoren. Het zijn *sterrenstelsels*, net zoals ons eigen Melkwegstelsel
een sterrenstelsel is.

Het bekendste voorbeeld van een extra-galactische nevel is de
[Andromedanevel](andromedanevel.html){.two}. Onder gunstige waarnemings
omstandigheden is de Andromedanevel op een heldere herfst avond al met
het blote oog zichtbaar. Je mag dan geen last hebben van storend stads-
of maanlicht.

De afstand tot de Andromedanevel bedraagt maar liefst 2,2 miljoen
[lichtjaar](lichtjaa.html){.two}. Eén lichtjaar is de afstand die het
licht in één jaar aflegt. Het licht heeft dus 2,2 jaar nodig om van de
Andromedanevel naar de aarde te komen. Als je naar de Andromedanevel
kijkt ontvangt je oog dus licht dat 2,2 miljoen jaar geleden vertrokken
is. In feite zie je de Andromedanevel dus zoals deze er 2,2 miljoen jaar
geleden uitzag.

Nu denk je misschien dat de Andromedanevel een van de verste objecten in
het heelal is. Maar dat is niet zo. Wel is de Andromedanevel het verste
object dat je met het ongewapende oog (dus zonder kijker) aan de hemel
kunt zien. Maar het is het sterrenstelsel welke het dichtst bij ons
eigen Melkwegstelsel staat. Uitgezonderd dan enkele *dwergstelsels*.

De doorsnede van de Andromedanevel bedraagt ongeveer 50 *kiloparsec*.
Eén kiloparsec ( *kps*) = 1000 [parsec](lichtjaa.html){.two} ( *pc*) =
3260 lichtjaar. Vijftig kiloparsec is dus meer dan 160.000 lichtjaar.
Daarmee is de Andromedanevel aanmerkelijk groter dan ons eigen
Melkwegstelsel dat een middellijn heeft van ongeveer 100.000 lichtjaar.

Het Melkwegstelsel is dus niet het enige sterrenstelsel in het heelal.
Er zijn er vele miljarden! Sterrenstelsels zijn er in allerlei vormen.
De belangrijkste zijn *spiraalstelsels*, *elliptische stelsels* en
*onregelmatige stelsels*.

Ons eigen Melkwegstelsel maakt deel uit van een groep sterrenstelsels
die we de *Lokale Groep* noemen. Deze Lokale Groep telt zo\'n dertig
leden waarvan de Andromeda nevel verreweg de grootste is. Kijk verder
maar bij het trefwoord [sterrenstelsels](sterrenstelsel.html){.two}.
Daar kun je meer lezen over de indeling van sterrenstelsels en over de
leden van de Lokale Groep.
