+++
title = "Diffuse nevels"
date = 2023-11-17T19:54:58+01:00
draft = false
+++

\

Diffuse nevels zijn onregelmatige wolken van gas en stof, die als lichte
nevels tussen de sterren zijn te zien. Er zijn twee soorten diffuse
nevels: *reflectie* en *emissienevels.* Reflectie betekent
weerspiegeling. Reflectienevels reflecteren het licht van sterren die in
de buurt staan. Net zoals de maan het zonlicht weerkaatst. Ook
verstrooiing speelt bij deze nevels een belangrijke rol.

Emissie betekent uitstraling. Een emissienevel is erg heet. Het gas in
de nevel wordt door hete sterren in de buurt zo sterk verhit, dat het
zelf licht uitstraalt.

Het licht van deze nevels komt dus van het gas zelf. Niet van sterren in
de omgeving, zoals bij reflectienevels.

Emissienevels bestaan voor een groot deel uit waterstof.

Heet waterstof straalt roodgekleurd licht uit. Hierdoor hebben
emissienevels vaak een roodachtige kleur. Lees ook het verhaal bij het
trefwoord [nevels](nevels.html){.two}.
