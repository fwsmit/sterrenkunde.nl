+++
title = "Getijden"
date = 2023-11-17T19:54:58+01:00
draft = false
+++

\

*Eb* en *vloed* (laag- en hoogwater aan zee) zijn een gevolg van de
getijdenwerking van de maan. Dit gaat als volgt in zijn werk: De
watermassa in de zeeën en oceanen op aarde moet je zien als een zachte
schil rondom de \'onbuigzame\' korst van de aarde. De aardkorst noemen
we in dit geval onbuig zaam, omdat ze niet toegeeft aan het verschil in
aantrek kingskracht van de maan tussen het punt op aarde dat het verst
verwijderd is van de maan en het daar tegenover liggend punt van de
aardbol, waar de aantrekkingskracht van de maan juist het sterkst
gevoeld wordt. De \'zachte\' schil van water geeft wel toe aan dit
verschil: op het naar de maan toegekeerde punt geeft de schil mee en
komt omhoog, namelijk naar de maan toe. Het is vloed. Op het punt daar
tegenover op aarde is de aantrekkingskracht van de maan juist kleiner.
De watermassa zakt dus wŠg van de maan. Dat is óók omhoog ten opzichte
van het middelpunt van de aarde. Er zijn zo dus twee vloedbergen op
aarde: één naar de maan toe, en één van de maan af.

De aarde draait in één dag éénmaal om haar as. De beide vloedbergen
blijven gericht naar de maan en precies er van af. Een plaats op aarde
passeert zo tweemaal per dag de vloedberg. Per dag is het dus tweemaal
vloed.

Tussen de beide vloedbergen in staat het water laag: dat noemen we eb.
Het is ook tweemaal per dag eb. Ongeveer zes uur na vloed is het eb. Na
ongeveer twaalf uur is het weer vloed, na ongeveer achttien uur is het
vervolgens weer eb, enzovoorts. Het woord ongeveer duidt er op dat er
een kleine afwijking is van de hier genoemde tijden. Dat komt doordat de
maan niet stilstaat, maar eens per maand om de aarde draait. Dit maakt
echter per dag nog geen uur uit.

Niet alleen de aantrekkingskracht van de maan zorgt voor de getijden.
Maar ook de aantrekkingskracht van de zon! Doordat de zon echter veel
verder weg staat, is de invloed van de aantrekkingskracht van de maan
veel groter. Wanneer zon, maan en aarde op één lijn staan (bij Nieuwe
Maan en Volle Maan) werken de aantrekkingskrachten van de maan en zon
samen. De vloed is dan extra hoog. Dat noemen we *springvloed*. De
afstand van de aarde tot de maan is niet altijd hetzelfde. Is de afstand
toevallig erg klein en is het bovendien Nieuwe of Volle Maan, dan is de
springvloed extra hoog.

Bij Eerste- en Laatste Kwartier (Halve Maan) werken de
aantrekkingskrachten van zon en maan elkaar tegen. Dit noemen we
*doodtij*. Bij de hoogte van de vloed speelt ook de windrichting en de
windkracht een rol.
