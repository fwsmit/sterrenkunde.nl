# Baan

\

Weg die een hemellichaam beschrijft. Planeten staan niet stil in de
ruimte. Ze draaien om de zon. Hun plaats tussen de sterren verandert
hierdoor. Je kunt de beweging van een planeet aan de hemel zelf
vaststellen. Om de maand kun je bijvoorbeeld de positie van een planeet
intekenen op een sterrenkaart.

Verbind je deze posities met een mooie lijn, dan krijg je een gedeelte
van de baan van een planeet te zien.

Het gaat het beste bij Mars. De verschillende planeten be wegen namelijk
niet even snel. In een maand legt Mars een flink stuk af tussen de
sterren. Jupiter en Saturnus ver plaatsen zich in die tijd nauwelijks.
Dat komt doordat zij verder van de zon staan dan Mars.

Als je de posities van Mars een aantal maanden achter elkaar intekent
zul je zien dat Mars meestal van west naar oost tussen de sterren
beweegt. Maar dat is niet altijd het geval. Als Mars vrij dicht bij de
aarde staat komt de oostwaartse beweging tot stilstand. We zeggen dan
dat Mars *stationair* is. Kort daarna beweegt hij zelfs een tijdje van
oost naar west. Dus precies de andere kant op. We noemen dat
*retrograad*. Die retrograde beweging ontstaat doordat de aarde zelf ook
rond de zon draait.
