# Charon

\

Maantje van de planeet Pluto. Tot voor een aantal jaren was Pluto de
enige buitenplaneet, waarbij nog geen enkel maantje was ontdekt. Niet
dat iemand bij deze planeet een maantje verwachtte. Daarvoor is Pluto
veel te klein, dachten de geleerden. Het is immers de kleinste planeet
van ons zonne stelsel.

Toch vonden de sterrenkundigen het vervelend dat ze zo weinig van Pluto
wisten. Om daar wat aan te doen werd de planeet in 1978 regelmatig
gefotografeerd door sterrenkundigen van de U.S. Naval-sterrenwacht in
Amerika. Hiervoor werd een speciale kijker gebruikt met een spiegel van
155 cm door snede. Tijdens hele ingewikkelde metingen aan de foto
grafische platen merkte een van de medewerkers van deze sterrenwacht op
22 juni 1978 op dat er op het beeld van de planeet een uitstulping te
zien was. Dat was vreemd, zeker omdat de beelden van sterren in de buurt
normaal rond waren.

Er werden nu ook andere fotografische platen van Pluto nauwkeurig
onderzocht. En inderdaad vonden de geleerden ook op enkele andere platen
zo\'n uitstulping. Er werden grote steratlassen bijgehaald. Daaruit
bleek dat het in ieder geval géén achtergrondster kon zijn. Tja, en nu
bleef er eigenlijk maar één mogelijkheid over: een nieuw maantje!
Tegenwoordig is het zeker dat Pluto inderdaad een maantje heeft. Ook op
andere sterrenwachten is die uitstulping gevonden. Het was *James W.
Cristy* die op 22 juni 1978 voor het eerst de uitstulping opmerkte en
die vermoedde dat het wel eens een nieuw maantje zou kunnen zijn. Als
naam stelde hij Charon voor.

Je kunt je indenken dat door de ontdekking van Charon Pluto meer in de
belangstelling is komen te staan. Er zijn heel wat nieuwe waarnemingen
aan de verre planeet gedaan en we weten nu inderdaad ook een beetje meer
over deze planeet.

Aangenomen wordt dat het maantje een middellijn heeft van ongeveer
tweeduizend kilometer. Dat is de helft van de doorsnede van Pluto.
Charon straalt ongeveer vijf keer minder licht uit dan Pluto. Gemiddeld
bedraagt de afstand tussen Pluto en Charon zo\'n 19.000 kilometer. Dat
is erg weinig. Bedenk maar dat de afstand aarde - maan gemiddeld 384.000
kilometer bedraagt. Je begrijpt dan misschien dat een waarnemer op Pluto
het maantje Charon erg groot aan de hemel ziet staan. Charon heeft vanaf
Pluto een schijf van ruim van ruim 5,5 graad in doorsnede. Dat is meer
dan 11 keer zo groot dan de Volle Maan gezien vanaf de aarde.
