+++
title = "Neptunus"
date = 2023-11-17T19:54:58+01:00
draft = false
+++

  -----------------------------------------------------------------------
  ![De planeet Neptunus](/neptunus-modified.png)
  
  **De planeet Neptunus**

  -----------------------------------------------------------------------

Na de ontdekking van Uranus in 1781, werden in de baan van deze planeet
onregelmatigheden gevonden. Deze konden worden verklaard door aan te
nemen dat er nog een achtste planeet was. Onafhankelijk van elkaar
probeerden de wiskundigen *Leverrier* in Frankrijk en *Adams* in
Engeland de plaats van deze planeet te berekenen. Leverrier was toen nog
betrekkelijk onbekend. Hij werkte op de sterrenwacht van Parijs. Adams
was student in de wiskunde aan de universiteit van Cambridge.

Leverrier heeft bijna tweehonderd waarnemingen van Uranus gebruikt bij
zijn berekeningen. Die waarnemingen besloegen een periode van zo\'n 150
jaar. Er was zelfs een waarneming bij van de bekende sterrenkundige
*Flamsteed*. Die waarneming had Flamsteed in 1690 gedaan. Hij wist
natuurlijk niet dat hij een nieuwe planeet had opgetekend, want zoals
verteld, is Uranus pas ontdekt in 1781. In zijn berekeningen hield
Leverrier ook rekening met de aantrekkingskracht van de reuzenplaneten
Jupiter en Saturnus.

In de zomer van 1846 kwam Leverrier klaar met zijn berekeningen. Op 18
september van dat jaar schreef hij een brief met de resultaten van zijn
berekeningen naar de sterren kundige *J. Galle* in Berlijn. Galle
ontving de brief van Leverrier op 23 september. Het was die avond helder
en Galle besloot dezelfde avond maar te gaan kijken. En inderdaad, op
minder dan één graad van de door Leverrier berekende plaats vond Galle
de nieuwe planeet. Deze kreeg de naam Neptunus.

Ook Adams berekende de plaats van de nieuwe planeet. Hij was er zelfs
wat eerder mee klaar dan Leverrier. Het resultaat van zijn berekeningen
stuurde Adams naar de sterren wacht van Greenwich. Door gebrek aan
medewerking van de mensen op deze sterrenwacht werd de planeet niet
gevonden. Natuurlijk erg jammer voor Adams! Aan dit voorbeeld zie je hoe
belangrijk de wiskunde in de sterrenkunde is. Het is toch erg knap om
van achter de schrijftafel een nieuwe planeet te ontdekken.

Overigens blijkt Neptunus, evenals Uranus, al lang vóór zijn eigenlijke
ontdekking op 23 september 1846 door ver schillende waarnemers te zijn
opgetekend. Zonder dat ze wisten met een nieuwe planeet te maken te
hebben. Zelfs de beroemde sterrenkundige [Galileo Galileï](/encyclopedie/galilei) heeft ruim tweehonderd jaar voor de
eigenlijke ontdekking van Neptunus de planeet twee keer opgetekend. Op
28 december 1612 tekende Galileï naast Jupiter en zijn maantjes een
ander object dat hij voor een ster aanzag. Tegenwoordig weten we dat
daar toen geen ster in de buurt stond. Ook op 28 januari 1613 heeft
Galileï Neptunus waargenomen.

  -----------------------------------------------------------------------
  ![Een doorsnede van de planeet Neptunus](/neptunus_doorsnede-modified.png)
  
  **Een doorsnede van de planeet Neptunus**

  -----------------------------------------------------------------------

Neptunus is evenals Uranus een gasplaneet. Alleen is Neptunus wat
kleiner. Toch heeft de planeet nog een middellijn van 48.400 kilometer.
Gemiddeld staat Neptunus bijna 4500 miljoen kilometer van de zon. Dat is
dertig keer zo ver van de zon als de aarde. Daarom is de planeet altijd
erg koud.

Neptunus heeft maar liefst 165 jaar nodig om één keer om de zon te
draaien. Dat doet de planeet met een snelheid van 5,4 kilometer per
seconde. Na één omloop rond de zon heeft de planeet een afstand van ruim
28 miljard kilo meter afgelegd! Evenals Jupiter, Saturnus en Uranus,
heeft ook de planeet Neptunus een ringenstelsel. Deze ringen werden op
dezelfde manier ontdekt als de ringen van Uranus, namelijk bij een
sterbedekking.

Het ringenstelsel van Neptunus is ook door het ruimte voertuig Voyager
waargenomen. Behalve drie smalle en een brede diffuse ring heeft de
Voyager nóg een ring rond Neptunus gefotografeerd. De buitenste ring
bestaat uit een smal centraal dicht gedeelte dat hooguit tien kilo meter
breed is en brede diffusere randen. In totaal is deze ring niet breder
dan vijftig kilometer.

In tegenstelling tot de ringen van Uranus en Saturnus bevatten de smalle
ringen van Neptunus weinig ijs en naar verhouding veel stofdeeltjes. De
meeste deeltjes zijn microscopisch klein.

Tot het ruimteonderzoek begon waren er bij de verre planeet Neptunus
twee maantjes ontdekt. Als eerste werd in 1846 door de sterrenkundige
Lassell *Triton* ontdekt. Met een diameter van 2706 kilometer behoort
Triton tot de grotere manen in het zonnestelsel. Zijn afstand tot
Neptunus be draagt 354.760 kilometer. Hij draait in 5,88 dagen om
Neptunus, echter tegen de wijzers van de klok in. De veel kleinere
*Nereïde*, met een diameter van slechts 340 kilometer werd pas in 1949
ontdekt door G.P. Kuiper. Deze maan staat gemiddeld op ruim 5« miljoen
kilometer van de planeet en heeft ruim 360 dagen (dus bijna een jaar)
nodig voor één omloop om Neptunus.

In 1989 ontdekte het ruimtevoertuig Voyager-2 vijf nieuwe maantjes. Van
deze maantjes is *Proteus* het grootst met afmetingen van 436 bij 416
bij 402 kilometer. Verderop vind je wat gegevens over de maantjes van
Neptunus.

In de eerste kolom vind je de afstand tot Neptunus in duizenden
kilometers. De werkelijke afstand is dus 1000 keer groter dan het getal
in deze kolom. Het aantal dagen dat het maantje nodig heeft om éénmaal
om Neptunus te draaien staat in de tweede kolom. Het min-teken bij
Triton betekent dat dit maantje tegen de wijzers van de klok in om
Neptunus beweegt. In de derde kolom vind je de schijnbare helderheid van
het maantje in magnituden en in de laatste kolom zijn diameter, waarbij
je kunt zien dat de maantjes Larissa en Proteus een onregelmatige vorm
hebben.

Tenslotte vind je hieronder nog enkele numerieke gegevens over de
planeet Neptunus.

  ---------------------------------- ------------------------------
|   |   |
|---|---|
  gemiddelde afstand tot de zon:     30,2708 AE (4528 miljoen km)
  kleinste afstand tot de zon:       29,9658 AE (4482 miljoen km)
  grootste afstand tot de zon:       30,5758 AE (4574 miljoen km)
  siderische omlooptijd:             164,77365 jaar
  synodische periode:                367,487 dagen
  baansnelheid:                      5,443 km/sec
  equatoriale middellijn:            49.528 km
  afplatting:                        1/58,5
  siderische rotatieduur:            16u 06m 36s
  massa:                             17,14775 (aarde = 1)
  gemiddelde dichtheid:              1,638 gram per kubieke cm
  zwaartekracht aan het oppervlak:   1,116 (aarde = 1)
  gemiddelde temperatuur:            72K (-201°C)
  albedo:                            29%
  absolute magnitude:                -6,87
  ---------------------------------- ------------------------------

De *siderische omlooptijd* is de tijd waarin de planeet de gehele
[dierenriem](/encyclopedie/dierenriem) doorloopt en op dezelfde plaats terug
komt ten opzichte van dezelfde ster, gezien vanaf de zon.

De *synodische periode* is de tijdsduur die een planeet nodig heeft om,
gezien vanaf de aarde, weer dezelfde positie ten opzichte van de zon in
te nemen.

De *siderische rotatieduur* van een planeet is de tijd waarin de planeet
éénmaal om haar as draait ten opzichte van de sterren.

De *absolute magnitude* is de helderheid van de planeet als zij op één
[astronomische eenheid](/encyclopedie/ae) (AE) van de zon Šn tegelijk
op 1 astronomische eenheid van de waarnemer staat.

---
