# Schutter of Boogschutter

\

Het sterrenbeeld Schutter is een heel mooi sterrenbeeld, maar je kunt
het helaas in ons land nooit helemaal zien.

Het staat pal links van de Schorpioen, en \'s zomers staat het heel laag
aan de zuidelijke horizon. De Schutter is één van de twaalf
sterrenbeelden van de [dierenriem](dierenri.html){.two}.

De Griekse mythologie kent behalve schone godinnen en fiere helden ook
verschillende monsters. Een van deze monsters was de Centaur, half mens,
half paard, die onder verschillende gedaanten in barbarenland leefde,
maar een enkele keer dichterbij kwam. Over het algemeen hadden Centauren
weinig op met mensen. Een van hen, een beschermling van de Muzen en de
uitvinder van pijl en boog, werd als beloning voor zijn diensten onder
de naam boogschutter tussen de sterren beelden opgenomen.

Het sterrenbeeld is rijk aan sterrenhopen en nevels. Het staat in dat
gedeelte van de [melkweg](melkweg.html){.two} waar zich de lichtste
sterrenwolken bevinden. De heldere sterrenwolken in het sterrenbeeld
Schutter zijn maar een klein gedeelte van een arm van de melkweg. Deze
arm is tienduizend [lichtjaar](lichtjaa.html){.two} van ons verwijderd.
Het centrum van ons Melkwegstelsel bevindt zich 20.000 lichtjaar achter
de lichtende wolken in de Schutter. Helaas zal het licht daarvan ons
nooit bereiken, omdat het wordt tegengehouden door gas- en stofwolken
tussen de sterren. Zo wordt ons een indrukwekkend schouwspel onthouden,
omdat de kern van het Melkwegstelsel anders zo helder zou schitteren dat
hij \'s nachts zelfs schaduw zou veroorzaken.

Hieronder vind je de Griekse letteraanduiding, de naam, af stand in
lichtjaar, het [spectraaltype](spectraa.html){.two} en de
[schijnbare](schijnba.html){.two} en [absolute
magnitude](absolute.html){.two} van enkele sterren van de Schutter.\
alfa Sgr Alrami 250 lj B9 4.11 -0.3 delta Sgr Kaus Medius 112 lj gK2
2.84 0.1 epsilon Sgr Kaus Australis 136 lj cG1 var var lambda Sgr Kaus
Borealis 84 lj gK1 2.94 0.9\
De kleine letter g voor het spectraaltype wil zeggen dat we met een
reuzenster te maken hebben (giant is het Engelse woord voor reus). De
kleine letter c geeft aan dat het een heldere superreus is. De ster Kaus
Australis (Epsilon van de Schutter) is een [veranderlijke
ster](verander.html){.two}.\
De Latijnse naam van het sterrenbeeld Schutter is *Sagittarius*.

In de tweede naamval (genitief) wordt dat Sagittarii. Als we het over de
ster alfa (a) van het sterrenbeeld Schutter hebben zeggen we a
Sagittarii, ofwel a Sgr, want de officiële afkorting van het
sterrenbeeld is Sgr.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
