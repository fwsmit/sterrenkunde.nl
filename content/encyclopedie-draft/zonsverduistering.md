+++
title = "Zonsverduistering"
date = 2023-11-17T19:54:58+01:00
draft = false
+++

---

Bij een zonsverduistering schuift de maan tussen de zon en de aarde. Het
zonlicht wordt dus door de maan tegen gehouden. Het is dan altijd Nieuwe
Maan. Vanaf de aarde kijken we tegen de onverlichte kant van de maan
aan. De kant van de maan die van de aarde is afgekeerd wordt nu door de
zon verlicht.

De maan draait in ongeveer één maand om de aarde. Daar komt ook het
woord maand vandaan. Nu denk je misschien dat er dan ook iedere maand
een zonsverduistering te zien is.

Maar dat is niet zo. Dat komt doordat de zon, aarde en maan bij Nieuwe
Maan lang niet altijd precies achter elkaar staan.

Vaak staat de maan wat te hoog of te laag, zodat de schaduw kegel van de
maan de aarde niet raakt, maar langs de aarde scheert.

Jaarlijks zijn er op aarde twee tot drie zonsverduisteringen zichtbaar.
Maar jammer genoeg is een zonsverduistering slechts in een erg klein
gebied zichtbaar. Op z\'n hoogst is de strook waar de zon totaal
verduisterd wordt ongeveer tweehonderd kilometer breed. Natuurlijk is de
strook waar de zon gedeeltelijk door de maan wordt bedekt veel groter.

Door de beweging van de maan om de aarde Šn door de draaiing van de
aarde om zijn as, trekt de schaduwkegel van de maan met grote snelheid
over het aardoppervlak. De maximale duur van de totaliteit bedraagt
daardoor slechts acht minuten, maar meestal aanmerkelijk minder. Toch is
die korte tijd van totaliteit zeer de moeite waard. Het is dan zó donker
geworden dat de sterren weer zichtbaar zijn. Maar het schitterendste is
wel de [corona](corona.html){.two} van de zon die zichtbaar is geworden.
Dat is de atmosfeer van de zon.

  -----------------------------------------------------------------------
  ![Ontstaan van een zonsverduistering](/zonsverduistering_schema.png)
  
  **Ontstaan van een zonsverduistering**

  -----------------------------------------------------------------------

De corona is de allerbuitenste laag van de zon. Hij straalt haast geen
licht uit. Slechts het één miljoenste deel van de straling die de zon
zelf geeft. Daardoor is de corona bijna nooit te zien. Het oppervlak van
de zon zelf is veel te licht. Alleen tijdens een totale
zonsverduistering kunnen we de corona waarnemen. Het felle zonlicht
wordt nu door de maan tegengehouden. Het gas in de corona is heel erg
ijl. De temperatuur is er zeer hoog: maar liefst twee miljoen graden
Celsius.

De vorm van de corona is niet altijd hetzelfde. Die vorm hangt af van de
aktiviteit op de zon. Is er weinig zonne aktiviteit, dus zijn er weinig
[zonnevlekken](/encyclopedie/zonnevlekken), dan is de vorm erg regelmatig.
Is de zon erg onrustig, dan is de vorm van de corona veel
onregelmatiger.

Behalve totale en gedeeltelijke zonsverduisteringen zijn er ook
*ringvormige zonsverduisteringen*.

Maar hoe ontstaan die? De afstand aarde - zon is niet altijd hetzelfde.
Dat kun je hieronder goed zien: Je begrijpt wel dat we de zon daarom
niet altijd even groot aan de hemel zien staan. Als de afstand aarde-zon
het kleinst is, is de zon wat groter dan als de afstand tussen de aarde
en de zon het grootst is.

Maar ook de afstand aarde-maan is niet altijd hetzelfde.

Kijk maar weer hieronder: Je ziet dat de afstand aarde-maan nogal kan
verschillen.

Als de maan zijn kortste afstand tot de aarde bereikt, is de maan
duidelijk wat groter dan als de afstand aarde-maan het grootst is. Aan
de hemel lijken de zon en de maan ongeveer even groot. Weliswaar is de
middellijn van de zon ongeveer 400 keer zo groot als de middellijn van
de maan, maar de maan staat bijna 400 keer dichterbij dan de zon.
Vandaar dat we ze schijnbaar ongeveer even groot zien.

Wanneer de maan echter zijn grootste afstand tot de aarde bereikt is ze
niet meer groot genoeg om bij een zonsver duistering de zon helemaal te
bedekken. Van de zon zal nog een fraaie ring zichtbaar blijven. Zo\'n
zonsver duistering noemen we een ringvormige zonsverduistering.

De ring van de zon die dan nog te zien blijft, geeft nog zóveel licht,
dat de corona niet zichtbaar wordt. Daarom is het zien van een totale
zonsverduistering veel indruk wekkender dan een ringvormige
zonsverduistering.

Hieronder een lijst van zonsverduisteringen die tussen 1998 en 2015
zichtbaar zijn: Zoals je ziet komen er tussen 1998 en 2015 precies 40
zonsverduisteringen voor. Van deze zonsverduisteringen is voor ons
vooral de verduistering van 11 augustus 1999 zeer interessant. De
totaliteitszone loopt ten zuiden van ons land over de lijn Plymouth in
Engeland, Cherbourg en Metz in Frankrijk, Stuttgart in Duitsland en
Salzburg in Oosten rijk. In het midden van ons land zal 93,7% van de
middellijn van de zon door de maan bedekt zijn. We zeggen dat de
*grootte van de verduistering*0,937 bedraagt. Maar zelfs al zou 99% van
de zonsmiddellijn door de maan bedekt worden, dan nog is het verschil
met een totale zonsverduistering enorm groot. In ons land komen totale
zonsverduisteringen niet vaak voor. Voor de eerstvolgende moet je
wachten tot 7 oktober...... van het jaar 2135! De eerste
voorspellingen van zons- en maansverduisteringen gebeurden door
bestudering van de [sarosperiode](/encyclopedie/saros). Dat is de periode
waarna de zon, de maan en het snijpunt van hun banen weer in dezelfde
onderlinge positie staan. Een sarosperiode bedraagt 18 jaar en 10,8
dagen. Dus 18 jaar en 10 of 11 dagen (je moet ook rekening houden of in
die periode 4 of 5 schrikkeljaren zitten) na een bepaalde eclips vindt
er meestal opnieuw een verduistering uit dezelfde sarosreeks plaats. De
omstandigheden zijn echter niet exact gelijk en de sarosperiode is dan
ook niet meer dan een handig hulp middel bij het voorspellen van
verduisteringen.

---
