# Pulsar

\

In november 1967 merkte de studente *Jocelyn Bell*, die in het kader van
haar studie een radio-onderzoek deed onder leiding van prof.

*A. Hewisch*, dat een bepaalde radiobron een wel heel vreemd gedrag
vertoonde. Zeer regelmatig ving de radio telescoop te Cambridge in
Engeland, pulsen op van deze bron.

De periode was 1,33730 seconde en ze bleek zo constant te zijn dat men
via het Doppler-effect de snelheid van de aarde om zijn as en in zijn
baan rondom de zon ermee kon meten. We zouden deze pulsen kunnen
gebruiken als een klok die een nauwkeurigheid heeft van één seconde in
ruim drie jaar! Sindsdien zijn er al vele honderden van deze zogenaamde
pulsars ontdekt. De naam pulsar is een Engelse afkorting van «
*pulsating radio source*» (pulserende radiobron). Als we naar hun
verdeling aan de hemel kijken zien we dat ze een duidelijke voorkeur
vertonen voor het melkwegvlak. Dit betekent dat ze tot ons
Melkwegstelsel moeten behoren.

Ongetwijfeld heeft men gedacht aan buitenaardse intelligentie bij het
zoeken naar een verklaring voor dit wel heel op vallende verschijnsel.
Er waren echter vele redenen om daar snel vanaf te stappen. Men heeft
wel enige tijd gemeend dat pulsars in feite trillende *witte dwergen*
zijn. De periode waarin witte dwergen in trilling kunnen worden
gebracht, ligt inderdaad in de orde van enkele seconden. Deze tijds duur
is eveneens de kortst mogelijke periode waarmee witte dwergen om hun as
kunnen draaien. Nóg sneller draaien is onmogelijk, want dan zouden
centrifugale krachten de ster uiteenscheuren.

*Neutronensterren* zijn veel compacter dan witte dwergen. Zij kunnen
trillen met een periode van slechts 1/5000 seconde! Als ze sneller
roteren dan ongeveer vijfduizend maal per seconde, zouden ze ook uiteen
worden gerukt.

Ruim een jaar na de ontdekking van pulsars vonden radio astronomen ook
een pulsar in de [Krabnevel](krabnevel.html){.two}. Deze kreeg de
aanduiding NP 0532. In tegenstelling tot de meeste andere pulsars heeft
deze een veel sneller ritme. Ongeveer 30 maal per seconde zendt ze een
radiopuls uit. Met de ontdekking van de Krabpulsar, één van de meest
opzienbarendste ont dekkingen uit de moderne sterrenkunde, werd de
stelling dat pulsars trillende witte dwergen zijn onhoudbaar. Daarvoor
is de periode van de Krabnevel véél te kort. De waargenomen periode is
echter heel goed mogelijk voor een om zijn as draaiende neutronenster.

Kort na deze ontdekking werd snel een poging ondernomen om te zien of er
in de Krabnevel ook optisch iets van de pulsar te bespeuren was. En
inderdaad, in januari 1969 werd gevonden dat het verdachte sterretje ook
30 maal per seconde helder opflitst in zichtbaar licht! Tussen twee
heldere flitsen geeft ze ook nog een zwakke flits. Hiermee werd
eindelijk onomsto telijk bewezen dat pulsars neutronensterren zijn die
gevormd worden bij [supernova](supernova.html){.two}-explosies, juist
zoals al in 1934 was voorspeld.

Toch is de Krabnevel erg bijzonder. Het is de snelste pulsar die we
kennen en één van de twee pulsars die we ook in zicht baar licht aan en
uit zien gaan. Die andere pulsar bevindt zich in het sterrenbeeld Zeil.

Het pulserende gedrag van een pulsar ontstaat door de zeer snelle
rotatie van een neutronenster. Door deze snelle rotatie hebben
neutronensterren een enorm sterk magnetisch veld. Door deze
magneetvelden worden ook sterke elektrische velden opge wekt welke de
nog op de neutronenster aanwezige protonen en elektronen van het
oppervlak wegsleuren. Het is dan aan te tonen dat de enige twee
«uitgangen» voor deze elektrisch geladen deeltjes de magnetische noord-
en zuidpool van de neutronenster zijn. De tot bijna lichtsnelheid
versnelde elektronen zorgen er dan voor dat elektromagnetische straling
vrijkomt die slechts in een zeer nauwe bundel wordt uitge zonden. Bij
een gunstige stand van de neutronenster kan de aarde bij elke rotatie
van de ster door één van die bundels bewegen.

De energie die vrijkomt door de snelle rotatie van de neutronen ster is
de krachtbron die het magneetveld, en daarmee het eigenlijke
stralingsproces in stand houdt. Omdat er voort durend energie wordt
uitgezonden door de pulsar, zouden we verwachten dat de rotatiesnelheid
afneemt. En inderdaad, alle pulsars vergroten heel langzaam hun
pulsperiode. Bij NP 0532, de pulsar in de Krabnevel, klopt dit ook
allemaal uitstekend.

De totale Krabnevel zendt per seconde 25.000 keer zoveel energie uit als
de zon. Nu blijkt de pulsperiode van de Krabnevel toe te nemen en wel
zodanig dat over ongeveer 1200 jaar de puls periode zal zijn verdubbeld
(nu 1/30 seconde, dan 1/15 seconde).

Dit komt goed overeen met de berekeningen. Kennelijk is deze afremmende
neutronenster de energiebron die de hele nevel aan het lichten brengt.
Ze zorgt ervoor dat voortdurend nieuwe snelle elektronen in de nevel
worden gepompt, iets wat nodig is om te kunnen verklaren waarom de nevel
nog altijd straalt. Als we de neutronenster «uit zouden kunnen zetten»,
was de nevel als optische bron binnen 15 jaar ver dwenen.

In juli 1974 werd voor het eerst een dubbele pulsar ontdekt.

De periode ervan bedraagt 8 uur. Met behulp van röntgen satellieten
(o.a. de *UHURU-satelliet*, gelanceerd in 1970 vanuit Kenia en de
*Astronomische Nederlandse Satelliet*, de ANS) zijn later ook
röntgenpulsars ontdekt. Röntgenpulsars maken deel uit van een
dubbelstersysteem. De neutronenster is in staat gas uit de atmosfeer van
de begeleider in te vangen. Door het sterke magneetveld kan dat gas
alleen via de magnetische polen het oppervlak van de neutronenster
bereiken. Tijdens de val naar de neutronenster loopt ten gevolge van de
sterke zwaartekracht de valsnelheid op tot 140.000 kilometer per
seconde. Met deze geweldige snelheid slaat de materie op het harde
oppervlak en moet het plotse ling deze bewegingsenergie kwijt. Deze
energie nu verhit het oppervlak van de neutronenster en het gas tot
zo\'n 100 mil joen graden, waardoor spontaan röntgenstraling wordt uitge
zonden. Omdat de neutronenster om haar as draait, zien we telkens zo\'n
hete plek voorbijkomen en ontvangen we een röntgenpuls.

Ook in bolvormige sterrenhopen zijn pulsars ontdekt. De eerste werd in
1987 gevonden in de bolvormige sterrenhoop M 28 in het sterrenbeeld
Schutter.

De pulsar PSR+65 pulseert niet bijzonder snel; de puls periode bedraagt
0,68 seconde. Maar ze is wel door een andere reden bijzonder: de ster
beweegt namelijk sneller door het Melkwegstelsel dan welk ander bekend
object dan ook.

De snelheid is minimaal 800 kilometer per seconde. Dat is groter dan de
ontsnappingssnelheid: de ster zal het melk wegstelsel op den duur
verlaten. Bijzonder is ook dat men rond de pulsar een nevel heeft
ontdekt. Op grond van zijn vorm heeft men de nevel de bijnaam
«gitaarnevel» gegeven.

Deze geïoniseerde nevel is het zichtbare gevolg van de schokgolf die de
pulsar veroorzaakt door zijn snelle beweging door de interstellaire
ruimte.

Tenslotte maakte de astronoom Alexander Wolszcan in het voorjaar van
1994 de ontdekking bekend van planeten bij de pulsar PSR 1257+12. Het
bestaan van de planeten kwam aan het licht doordat er kleine fluctuaties
optreden in de radiopulsen van de pulsar.
