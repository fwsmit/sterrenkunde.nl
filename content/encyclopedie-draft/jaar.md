+++
title = "Jaar"
date = 2023-11-17T19:54:58+01:00
draft = false
+++

---
De tijd die de aarde nodig heeft om een volledige baan om de zon te
beschrijven. In ons dagelijks leven hebben we te maken met een jaar dat
normaal 365 dagen telt, behalve in schrikkel jaren die 366 dagen tellen.
Schrikkeljaren zijn jaartallen die deelbaar zijn door 4 behalve de
eeuwjaren. Die moeten deelbaar zijn door 400. Zo zijn de jaren 1700,
1800 en 1900 geen schrikkeljaar, maar het jaar 2000 wel.

We onderscheiden de volgende jaren:

1. *Siderisch jaar*: de tijd tussen twee opeenvolgende samen standen
van de aarde met dezelfde ster gezien vanuit het middelpunt van de zon.
De lengte van het siderisch jaar bedraagt 365,25636300 dagen, ofwel 365
dagen, 6 uur, 9 minuten en 9,76 seconde.

2. *Tropisch jaar*: het tijdsverloop tussen twee opeenvolgende
doorgangen van de zon door het *lentepunt*. Het lentepunt is het punt
waar de zon staat bij het begin van de lente. De lengte van het tropisch
jaar bedraagt 365,24219040 dagen, ofwel 365 dagen, 5 uur, 48 minuten en
45,25 seconden. Het feit dat het tropisch jaar ruim 20 minuten korter
duurt dan het siderisch jaar wordt veroorzaakt door de
[precessie](/encyclopedie/precessi) (dat is de tolbeweging van de aardas).
waardoor de plaats van het lentepunt wat verschuift.

3. *Anomalistisch jaar*: het tijdsverloop tussen twee opeen volgende
perihelium-doorgangen van de aarde (het perihelium is het punt in de
baan van de aarde waar de afstand tot de zon het kleinst is). Het
anomalistisch jaar duurt 365,25963584 dagen, ofwel 365 dagen, 6 uur 13
minuten en 52,54 seconden.

Doordat het perihelium zich langzaam verplaatst in dezelfde richting als
de aarde in haar baan, is het anomalistisch jaar bijna 5 minuten langer
dan het siderisch jaar.

4. *Kalenderjaar*: de gemiddelde lengte van het jaar volgens de
Gregoriaanse kalender. Het kalenderjaar duurt gemiddeld 365,24 dagen
ofwel 365 dagen 5 uur, 49 minuten en 12 seconden.

---
