+++
title = "Eclips"
date = 2023-11-17T19:54:58+01:00
draft = false
+++

\

Eclips is een ander woord voor verduistering.

Wanneer de maan precies tussen de zon en de aarde staat, houdt hij het
zonlicht tegen. In een bepaald gebied op aarde is dan een
[zonsverduistering](zonsverduistering.html){.two} te zien!
Zonsverduisteringen kunnen alleen voor komen bij Nieuwe
[Maan](maan.html){.two}. Want alleen dan kan de maan precies tussen de
zon en de aarde staan. Meestal staat de Nieuwe Maan echter wat te hoog
of te laag, zodat het zonlicht toch op aarde terecht kan komen. Daarom
hebben we ook niet bij iedere Nieuwe Maan een zonsverduistering.

Wanneer de aarde precies tussen de zon en de maan staat, kan er geen
zonlicht op de maan terecht komen. Het wordt door de aarde
tegengehouden. Overal waar de maan boven de horizon staat, kunnen we dan
een [maansverduistering](maansverduistering.html){.two} zien.
