+++
title = "Draak"
date = 2023-11-17T19:54:58+01:00
draft = false
+++

---
De kop van het sterrenbeeld Draak wordt gevormd door een vierkantje, dat
niet zo ver weg staat van de heldere ster Wega in het sterrenbeeld Lier.
De rest van het lichaam van de draak slingert zich tussen de sterren van
de Grote en Kleine Beer door. Het sterrenbeeld kun je het hele jaar door
aan de hemel vinden. Het komt niet op en gaat niet onder. Dat noemen we
*circumpolair*. Het sterrenbeeld Draak bevat weliswaar erg veel sterren,
maar geen enkele ervan is opvallend helder.

Volgens de Chinezen at de draak soms de zon op en dan was er een
zonsverduistering. Blijkbaar lag de zon wat zwaar op de maag, want de
draak spuwde hem even later weer uit.
Hieronder vind je wat gegevens over de helderste sterren van het
sterrenbeeld Draak. In de eerste kolom vind je de Griekse
letteraanduiding, dan de naam, de afstand in
[lichtjaar](/encyclopedie/lichtjaar) en het
[spectraaltype](/encyclopedie/spectraa). Tenslotte vind je de [schijnbare magnitude](/encyclopedie/magnitude) en de [absolute magnitude](/encyclopedie/absolute).

---
|   |   |   |   |   |   |
|---|---|---|---|---|---|
**Letteraanduiding**  |**Naam** |**Afstand** |**Spectraaltype** |**Schijnbare magnitude** |**Absolute magnitude**
    alfa Dra     |Thuban      |51 lj     |A0      |3,64    |-0,5 
    beta Dra     |Alwaid      |365 lj    |cG2     |2,99    |-2,2 
    gamma Dra    |Etamin      |116 lj    |gK5     |2,42    |-0,4
    
---

De kleine letter g voor het spectraaltype wil zeggen dat we met een
reuzenster te maken hebben (het Engelse woord voor reus is giant). De
letter letter c geeft aan dat we met een heldere superreus te maken
hebben.

De Latijnse naam van het sterrenbeeld Draak is *Draco*. Bij gebruik van
de tweede naamval wordt dit Draconis. Als we het over de ster alfa (a)
van het sterrenbeeld Draak hebben zeggen we a Draconis of we schrijven a
Dra, want de officiÃ«le afkorting van het sterrenbeeld Draak is Dra.

In de Draak staat ook een interessante [planetaire nevel](/encyclopedie/planetaire_nevel). Het is de

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
