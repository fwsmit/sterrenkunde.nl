# Parallax

\

Zoals je weet draait de aarde in één jaar om de zon. Door deze beweging
van de aarde lijken alle sterren in de loop van een jaar een kleine
[ellips](ellips.html){.two} aan de hemel te beschrijven.

De straal (dat is de halve middellijn) van dit ellipsje is precies
gelijk aan het hoekje waaronder je vanaf die ster de straal van de
aardbaan zou zien. Dit hoekje wordt *parallax* genoemd.

De straal van de aardbaan is de gemiddelde afstand aarde zon. De
gemiddelde afstand aarde - zon noemen we een *astronomische eenheid.*
Als de parallax van een ster bekend is kunnen we zijn afstand berekenen.
Dat is helemaal niet zo moeilijk. Kijk maar:

                    1
                 --------  = afstand in parsec
                 parallax

Wat je hier boven ziet is een echte wiskundige formule. Je ziet dat
zo\'n formule niet altijd zo moeilijk hoeft te zijn.

In de formule hierboven moet de parallax in [boogseconden\
](hoeken.html){.two}worden gegeven.

De *parsec* is een afstandsmaat die in de sterrenkunde veel wordt
gebruikt. Eén parsec is gelijk aan 3,26 lichtjaar. Het woord parsec is
afgeleid uit de woorden *par*allax en *sec*onde.

De parallax is altijd heel erg klein. Dat komt omdat de sterren zo
ontzettend ver weg staan. De ster die het dichtst bij ons staat heet
[Proxima Centauri](proxima.html){.two}. Van alle sterren heeft Proxima
Centauri daarom de grootste parallax. Toch bedraagt die parallax niet
meer dan 0,75 boogseconden.

Nu je de parallax van Proxima Centauri weet kun je zelf zijn afstand
uitrekenen. Dat ging met de formule 1/parallax.

Wel, de parallax bedraagt 0,75. Als we deze waarde in de formule
plaatsen krijgen we 1/0,75 = 1,33. Zoals verteld is dit de afstand in
parsec. Als je de afstand in lichtjaren wilt weten moet je dit nog met
3,26 vermenigvuldigen. De afstand van Proxima Centauri bedraagt dus 1,33
x 3,26 = ongeveer 4,35 lichtjaar.
