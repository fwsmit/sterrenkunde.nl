+++
title = "Dwergster"
date = 2023-11-17T19:54:58+01:00
draft = false
+++

\

Dwergsterren zijn sterren die erg weinig licht uitstralen.

Er zijn twee soorten dwergsterren: hete en koele. De hete noemen we
*witte dwergen*. De koele *rode dwergen*.

Witte dwergen zijn sterren die het eind van hun leven naderen.

Ze zijn erg klein. Ongeveer zo groot als de aarde. Maar ze zijn veel
zwaarder. Vaak zelfs even zwaar als de zon. Witte dwergen zijn dus erg
klein Šn erg zwaar. De [dichtheid](dichthei.html){.two} van zo\'n ster
is daarom zeer groot. Eén kubieke centimeter van een witte dwerg zou op
aarde wel duizend kilogram wegen! Een voorbeeld van een witte dwerg is
de begeleider van de ster Sirius. Hij heet Sirius B. Hij is even zwaar
als de zon, maar straalt veel minder licht uit.

Rode dwergen zijn groter dan witte dwergen. Toch geven ze niet meer
licht. Dat komt doordat ze veel koeler zijn.

De temperatuur aan het oppervlak van een rode dwerg is ongeveer 3500
graden Celsius (3500°C). Bij een witte dwerg is de
oppervlakte-temperatuur drie keer zo hoog.

Rode dwergen zijn lang niet zo zwaar als de zon. Hun massa is vaak tien
keer kleiner. Toch leven ze veel langer dan de zon. Dat komt doordat
rode dwergen erg zuinig zijn met hun voorraad brandstof. Ze stralen
namelijk duizend tot tien duizend keer zo weinig licht uit dan de zon.
Een voorbeeld van een rode dwerg is de ster [Proxima
Centauri](proxima.html){.two}. Het is de ster die het dichtst bij de zon
staat.

De lichtste sterren die we kennen zijn de *bruine dwergen*.

Eigenlijk zijn het «mislukte» sterren omdat ze geen energie kunnen
opwekken door kernfusie. Kernfusie kan pas beginnen als de ster een
massa heeft van minimaal 0,08 zonsmassa.

Bruine dwergen zitten onder deze grens, rode dwergen er net boven.

Bruine dwergen waren tot voor enkele jaren slechts theorie.

In 1995 werd echter de eerste bruine dwerg ontdekt en twee jaar later
waren er al tien bekend. Ook de [Hubble Space\
Telescope](hst.html){.two} is er in geslaagd bruine dwergen te
fotograferen.

Eén ervan is het sterretje Gliese 229B dat een massa heeft van ongeveer
0,02   0,05 zonsmassa. Het is daarmee het lichtste sterretje dat we
kennen. Gliese 229B staat in het sterrenbeeld Haas en maakt deel uit van
een dubbelstersysteem.

De hoofdster is Gliese 229A. De begeleider draait op een afstand van 44
[astronomische eenheden](astronom.html){.two} om de hoofdster. Dat is
iets verder dan de gemiddelde afstand van Pluto tot de zon die zo\'n 40
astronomische eenheden bedraagt. De hoeveel heid licht die Gliese 229B
uitstraalt komt overeen met het tweemiljoenste deel van de lichtkracht
van de zon. Daarmee is het sterretje zwakker dan de volle maan gezien
vanaf de aarde. Door die geringe lichtkracht heeft het ook zo lang
geduurd voordat het sterretje ontdekt werd. De oppervlakte temperatuur
van de bruine dwerg ligt beneden de duizend Kelvin (727°C).

Het begrip bruine dwergen is reeds lang in de wereld van de astronomie
ingeburgerd. Door de lage oppervlakte-temperatuur van deze ondermaatse
sterren zenden ze hun meeste straling uit in het rood en infrarood. Het
zou daarom juister zijn om te spreken over infrarode dwergen. Het zal
echter moeilijk zijn een woord dat zo is ingeburgerd te veranderen. Daar
komt nog bij dat de naam rode dwergen al gereserveerd is voor «echte»
sterren met een massa tussen ongeveer 0,1 en 0,5 maal die van de zon,
waardoor de naam infrarode dwergen ge makkelijk tot verwarring zou
kunnen leiden. En wat doet de naam er eigenlijk toe? Zolang we maar
weten waar we het over hebben is de aanduiding bruine dwergen uitstekend
te gebruiken.
