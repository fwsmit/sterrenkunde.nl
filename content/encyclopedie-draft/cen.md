+++
title = "Centaurus"
date = 2023-11-17T19:54:58+01:00
draft = false
+++

\

Het sterrenbeeld Centaurus komt in ons land nooit boven de horizon. Het
sterrenbeeld is echter wel bekend. Dat komt omdat in dit sterrenbeeld de
dichtstbijzijnde ster staat. Die ster heet *Proxima Centauri*. De
afstand van deze ster bedraagt slechts 4,27
[lichtjaar](lichtjaar.html){.two}. Toch is Proxima Centauri geen
opvallende ster! Het sterretje straalt maar weinig licht uit. Met het
blote oog is hij niet te zien.

Zelfs niet in een verrekijker. Zijn [schijnbare magnitude\
](magnitud.html){.two}bedraagt ongeveer +9! Proxima Centauri maakt deel
uit van een meervoudige ster.

Het helderste lid van het stelsel is alfa Centauri. Deze ster heet
*Toliman*. Dat betekent «Kiem van de Wijnrank».

De Centaurs waren half mens en half paard en ze hielden een met
wijnranken omwonden staf in hun hand.

Samen met zijn begeleider heeft alfa Centauri een schijnbare magnitude
van 0,06. De [absolute magnitude\
](absolute.html){.two}bedraagt 4,1 en de afstand 4,3 lichtjaar. Zoals
gezegd draait Proxima Centauri om deze beide sterren heen. Maar de
afstand tot beide sterren is zó groot dat hij vele duizenden jaren nodig
heeft om éénmaal om beide sterren te bewegen. Vandaar dat Proxima
Centauri voorlopig de meest nabije ster is.

In het sterrenbeeld Centaurus bevindt zich de grootste [bolvormige
sterrenhoop](bolvormi.html){.two} aan de hemel. Deze bolvormige
sterrenhoop heet [Omega Centauri](omegacen.html){.two}. Op het zuidelijk
half rond is deze bolvormige sterrenhoop reeds met het blote oog
zichtbaar.\
De Latijnse naam van het sterrenbeeld Centaurus is precies hetzelfde als
de Nederlandse naam. Bij gebruik van de tweede naamval (genitief) wordt
dit Centauri. De officiële afkorting van het sterrenbeeld Centaurus is
Cen.\
Bij het trefwoord [sterrenbeelden](sterrenbeeld.html){.two} vind je een
lijst van alle 88 sterrenbeelden die er zijn.
