+++
title = "Proxima Centauri"
date = 2023-11-17T19:54:58+01:00
draft = false
+++

---
De ster Alfa Centauri is op twee na de helderste ster aan de nachtelijke
hemel. Alleen de sterren Sirius en Canopus zijn helderder. Evenmin als
Canopus is Alfa Centauri niet vanuit Nederland te zien. Daarvoor staat
de ster veel te zuidelijk.

Alfa Centauri is een drievoudige ster. Het stelsel is vooral bekend
omdat de sterren ervan het dichtst bij de zon staan. De afstand bedraagt
slechts 4,3 [lichtjaar](lichtjaar).

De schijnbare magnitude van het stelsel (dus de gezamen lijke helderheid
van Alfa Centaurus A en B) is -0,27.

Het Alfa Centauri-stelsel heeft door zijn korte afstand tot de zon een
grote [eigenbeweging](/encyclopedie/eigenbeweging). Deze bedraagt maar liefst
3,68 *boogseconden* per jaar (één boogseconde is het 1/3600ste deel van
een graad). Dat wil zeggen dat het stelsel zich ieder jaar 3,68
boogseconden aan de hemel verplaatst ten opzichte van de sterren in de
omgeving.

Anders gezegd: in ongeveer 490 jaar verplaatst het stelsel zich een
halve graad aan de hemel. Dat komt overeen met de schijnbare middellijn
van de Volle Maan.

In ongeveer 80 jaar beschrijft Alfa Centauri B een baan om Alfa Centauri
A. Omdat beide sterren ongeveer even zwaar zijn is het eigenlijk niet
helemaal juist om te zeggen dat de ene ster om de andere draait.
Eigenlijk draaien beide sterren om een punt in de ruimte dat iets
dichter bij Alfa Centauri A (de zwaarste van de twee) ligt dan bij Alfa
Centauri B. Het punt waar ze omheen draaien noemen we het
*gemeenschappelijk zwaartepunt*. Een moeilijk woord hiervoor is
[barycentrum](/encyclopedie/barycentrum). De banen die ze beschrijven zijn
niet cirkelvormig maar juist zeer *elliptisch* (dus erg langgerekt).
Hierdoor varieert de schijnbare afstand tussen beide sterren behoorlijk:
van 2 tot 22 boogseconden. De werkelijke afstand varieert van 11 tot 35
*astronomische eenheden*. Eén astronomische eenheid komt overeen met de
gemiddelde afstand van de aarde tot de zon, ofwel ongeveer 150 miljoen
kilometer.

Om de beide heldere componenten draait nog een derde begeleider. Dit
sterretje is in 1915 door de Zuid-Afrikaanse sterrenkundige *Robert
Thornburn Aytoun Innes* op de sterren wacht van Johannesburg ontdekt.
Die merkte op dat het sterretje een nóg grotere eigenbeweging had dan
Alfa Centauri A en B. Namelijk 3,85 boogseconden per jaar. Dit sterretje
kreeg de naam *Proxima Centauri*.

Van de drie sterren van het Alfa Centauri-stelsel staat Proxima Centauri
het dichtst bij de zon. Vandaar de naam Proxima, want dat betekent
dichtbij. Proxima Centauri is verder geen opvallende ster. Het is een
rood dwergsterretje met een schijnbare magnitude van slechts 10,7. De
ster straalt maar liefst 13.000 keer minder licht uit dan de zon.
Opvallend is de enorme afstand van Proxima Centauri tot de beide heldere
componenten. Deze afstand bedraagt maar liefst 1/6 lichtjaar, ofwel meer
dan 10.500 astro nomische eenheden. De omlooptijd van het sterretje om
de beide anderen is dan ook zo\'n half miljoen jaar.

De middellijn van Proxima Centauri is 20 keer kleiner dan de middellijn
van de zon. De massa is niet precies bekend, maar moet ergens tussen de
0,05 en 0,15 keer de massa van de zon zijn.

Hieronder geven we in tabelvorm wat meer gegevens over Alfa Centauri A
en B ten opzichte van de zon.

*Alfa Cen A Alfa Cen B zon* schijnbare magnitude -0,04 1,17 -26,7
absolute magnitude 4,3 5,7 4,8 lichtkracht 1,5 0,4 1 spectraaltype G2 K1
G2 middellijn 1,07 1,22 1 massa 1,10 0,85 1 In dit verhaal ben je
waarschijnlijk een heleboel woorden tegengekomen die je nog niet kent.
Kijk daarom ook eens bij andere trefwoorden zoals
[sterren](/encyclopedie/sterren), [magnitude](/encyclopedie/magnitude),
[spectraaltype](/encyclopedie/spectraa) en
[dubbelsterren](/encyclopedie/dubbelster).

---
