+++
title = "Big bang"
date = 2023-11-17T19:54:58+01:00
draft = false
+++

\

Niemand weet precies hoe het heelal is ontstaan. Er zijn wel allerlei
ideeën over. Als zo\'n idee wat beter is uitgewerkt, noemen we het een
*theorie.* De bekendste theorie over het ontstaan van het heelal is die
van de big bang. Een andere naam hiervoor is *oerknal*. Volgens deze
theorie zat lang geleden het hele heelal dicht opeen gepakt. Er was één
zeer kleine, vreselijk hete bol van materie. De dichtheid moet
ontzettend groot zijn geweest.

Ongeveer 18 miljard jaar geleden ontplofte deze bol met een enorme klap.
Waar die explosie door kwam, zullen we wel nooit te weten komen. Met een
enorme snelheid werd de materie in alle richtingen wegge slingerd. Pas
veel later ontstonden hieruit [Melkwegstelsels](melkwegs.html){.two} en
afzonderlijke sterren.

Hoe is men nu op deze theorie gekomen? Het was bekend, dat alle
melkwegstelsels in het heelal zich van elkaar af bewegen. Het heelal
wordt steeds groter. Dat noemen we *de uitdijing van het heelal*.
Hierdoor kwamen sommige sterrenkundigen op het idee, dat alle
Melkwegstelsels uit dezelfde plaats afkomstig zijn.

Bij elke ontploffing komt warmte vrij. Die wordt daarna steeds minder.
Hoe groter de ontploffing, hoe meer warmte er vrij komt. De big bang was
de grootste ontploffing die je je maar kunt voorstellen. De hitte die er
bij ontstond is vreselijk groot geweest. Zó groot, dat er nog steeds wat
van over moet zijn.

In 1965 ontdekten de astronomen Penzias en Wilson in Amerika een
bepaalde straling in het heelal. Die straling komt van alle kanten. Hij
wordt wel de *kosmische achtergrondstraling* genoemd. Deze achter
grondstraling komt overeen met een temperatuur van 270°C onder nul. Dat
is 3 Kelvin. Een andere naam voor de kosmische achtergrondstraling is
daarom *3 Kelvin straling* (3 K-straling). Dit is als het ware de
temperatuur van het heelal. Overgebleven van de oerknal. Het kan een
bewijs zijn voor de juistheid van de big-bang-theorie.
