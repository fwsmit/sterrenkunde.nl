# Arizonakrater

\
![De arizonakrater](plaatjes/arizona_krater.jpg){vspace="5" hspace="5"
align="right"}

Dit is een van de bekendste meteorenkraters die we kennen.

Aan de naam kun je al zien dat hij te vinden is in de Amerikaanse staat
Arizona. De krater wordt echter ook wel *Barringerkrater* of *Canon
Diablo*genoemd.

De Arizonakrater was de eerste krater op aarde waarvan men vermoedde dat
hij ontstaan was door de inslag van een grote meteoriet. DaniÃ«l
Barringer onderzocht de krater in het begin van deze eeuw zeer
uitvoerig. In 1903 kocht hij de grond waarop de krater ligt. Zijn
familie bezit het gebied nog steeds. Ook vele andere geleerden hebben de
Arizona krater onderzocht.

Sinds 1950 weten we dat de krater niet rond is, maar eerder vierkant. De
middellijn bedraagt ongeveer 1200 meter en de diepte 174 meter. De
randen steken 37 tot 50 meter boven de omgeving uit.

Over de leeftijd van de krater zijn de onderzoekers het wel eens. De
inslag moet zo\'n vijftigduizend jaar geleden hebben plaatsgevonden. Men
is het echter niet eens over het gewicht van de meteoriet die de krater
heeft veroorzaakt. De schat tingen hiervan lopen uiteen van 10.000 ton
tot 5 miljoen ton. Men weet niet of er soms nog een groot stuk van de
meteoriet onder de krater in de grond ligt. Er zijn grote en kleine
brokstukken van de meteoriet gevonden. In totaal al voor meer dan 30
ton. Het grootste brok weegt 639,1 kilo gram.

Overigens is het inslaan van een flinke meteoriet zeker geen
zeldzaamheid. Nog in december 1996 viel nabij de stad San Luis in
Honduras een flinke meteoriet. Deze veroor zaakte een krater van 50
meter in doorsnee. Een aantal koffiestruiken vloog in brand en een weg
werd beschadigd.

Ooggetuigen zagen een grote vuurbol met een lange staart die uit de
hemel viel.

Ook in ons land zijn in het verleden meteorieten neerge komen. Dat kun
je lezen bij het trefwoord [meteoren](meteoren.html){.two}.
