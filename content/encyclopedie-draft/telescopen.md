+++
title = "Telescopen"
date = 2023-11-17T19:54:58+01:00
draft = false
+++

\

Als je buiten staat en naar de sterren kijkt, komt het licht van de
sterren in je oog. Het gaat door je *oogpupil* heen. Dat is het zwarte
ronde gebiedje in je oog. Je oog pupil is niet altijd even groot. Als je
op een zonnige zomerdag buiten komt, worden je pupillen vanzelf kleiner.

Op die manier zorgt je oog er zelf voor dat het niet verblind wordt. \'s
Nachts worden je pupillen juist groter. Hoe meer licht er in valt, hoe
liever! Maar je oogpupil kan nooit groter worden dan ongeveer zes
millimeter. Wil je dus nóg meer sterlicht «opvangen», dan heb je aan
alleen je ogen niet voldoende. Je hebt dan een *sterrenkijker* nodig.
Een ander woord voor sterrenkijker is *telescoop*.

Het woord telescoop komt uit de Griekse taal. Tele betekent ver. Denk
maar aan televisie (ver zien) en telefoon (ver horen). Scoop komt van
het Griekse woord scopos. Dat betekent kijken. Denk maar aan bioscoop.
Daar kijk je naar dingen die lijken te leven, en bio komt van het
Griekse woord voor leven. Je ziet: als je een beetje nadenkt, snap je
ineens van veel meer dingen waarom ze zo genoemd zijn. Letterlijk
betekent telescoop dus verrekijker. Door een telescoop zie je ver weg
staande dingen groter en helderder. Als je door een telescoop naar de
maan kijkt, zie je hem zó groot, dat je kraters kunt zien op het
oppervlak. Maar als je met een telescoop naar de sterren kijkt, zie je
die niet groter.

Sterren staan zó ver weg, dat je ze altijd als kleine lichtpuntjes
blijft zien. Zelfs met de grootste telescopen ter wereld kun je de
sterren niet groter zien dan een puntje. Maar ook bij sterren heeft een
telescoop wel degelijk nut. Je ziet de objecten waar je naar kijkt
immers ook helderder dan gewoon. Hele zwakke sterretjes zien je door een
sterrenkijker veel beter. Je kunt daarom ook veel méér sterren zien dan
zonder telescoop.

Er zijn verschillende soorten telescopen. De meest gebruikte zijn de
*refractors* en *reflectors*. Een refractor is een ander woord voor een
*lenzenkijker*. Vóór in de buis van de kijker zit een *lens*. Dat is een
rond stuk heel nauwkeurig geslepen glas, dat in het midden iets dikker
is dan aan de rand. De lichtstralen die door de lens gaan worden een
beetje van richting veranderd. Deze richtingsverandering noemen we
*breking*. Een duur woord voor breking is *refractie*.

Zo komt de refractor aan zijn naam.

In een *prisma* wordt ook licht gebroken. Een prisma is een driehoekig
stukje glas. Maar een blauwe lichtstraal wordt door een prisma sterker
afgebogen dan een rode. Wit licht bestaat uit allerlei kleuren bij
elkaar. Als wit licht door een prisma valt, wordt het in de
verschillende kleuren gesplitst. Het zijn de kleuren van de regenboog.

In een lens gebeurt eigenlijk hetzelfde. Wit licht van de sterren wordt
in verschillende kleuren gesplitst. Blauw licht wordt sterker afgebogen
dan rood licht. Het ster licht komt dus niet allemaal op dezelfde plaats
terecht.

Als je door de telescoop kijkt, zie je geen mooi wit puntje, maar een
gekleurd vlekje. Om dat te voorkomen worden er lenzen gemaakt die uit
twee delen bestaan. De glassoorten en lensafmetingen worden zó gekozen,
dat de ene lens de fouten van de andere opheft. Zo\'n samengestelde lens
heet een *achromatische lens*. Goede achromatische lenzen zijn erg duur.
Dat komt doordat vier oppervlakken heel nauwkeurig geslepen moeten
worden. Iedere goede sterrenkijker heeft een achromatische lens.

Het licht van een ster komt de telescoopbuis binnen vanuit één richting.
De lichtstralen zijn evenwijdig. Doordat de lens als een prisma werkt,
wordt het licht afgebogen. Alle lichtstralen komen in één punt bij
elkaar. Dat punt heet het *brandpunt*. Weet je waarom? Als de kijker op
de zon is gericht komt het zonlicht allemaal in dat punt terecht. Het
wordt daar zó heet, dat een stuk papier in brand vliegt. Je hebt
misschien wel eens veters laten branden met een brand glas. Zo\'n
brandglas is ook een lens. De veter houd je in het brandpunt van de
lens. De zonnestralen komen daar bij elkaar en de veter begint te
smeulen. Doe zoiets nooit in huis! Dat is erg gevaarlijk.

De afstand van de lens tot het brandpunt noemen we *brandpunts afstand*.
Niet alle lenzen hebben dezelfde brandpuntsafstand.

Hoe «boller» de lens is, hoe dichterbij het brandpunt ligt.

De brandpuntsafstand van een lens geven we vaak aan met de hoofdletter
*F*. Een ander woord voor brandpunt is namelijk *focus*. Daar komt de F
vandaan. Zo geven we de middellijn van een lens aan met de hoofdletter
*D*. Die komt van *diameter*, een ander woord voor middellijn.

We hebben net gezegd dat het brandpunt of focus het punt is waar de
lichtstralen van een ster bij elkaar komen. Als er vlak bij de ster nóg
een ster staat, komt het licht van uit een iets andere richting. Ze
komen ook in een ander brandpunt bij elkaar. Zo heeft ieder sterretje in
het kijkerveld zijn eigen brandpunt. Al die brandpunten liggen wel bij
elkaar in de buurt. Er is eigenlijk een heel gebiedje van brandpunten.
Dat gebiedje heet het *brandvlak*.

Goed, al het sterlicht komt dus in het brandvlak terecht.

Maar het moet natuurlijk in je oog komen. Daarom zit er nóg een lens in
de kijker. Die zit aan het uiteinde van de telescoopbuis. Deze lens is
veel kleiner dan de hoofdlens van de kijker. Meestal maar een paar
millimeter in doorsnee.

Dit lensje zorgt er voor dat de lichtstralen van een ster weer
evenwijdig uit de kijker komen. Het licht van de ster is daardoor weer
een bundeltje evenwijdige lichtstralen geworden. Dit bundeltje is veel
smaller dan de bundel die op de grote lens terecht kwam. Toch zit er, om
het maar eens zo te zeggen, evenveel licht in. Al het licht van de ster
dat op de grote lens van de telescoop viel, komt nu dus in je oog
terecht. Er komt dus véél meer sterlicht je oog binnen dan zonder
kijker. Nu snap je ook hoe het komt dat je door een telescoop de sterren
helderder ziet.

Het kleine lensje waar we het net over hadden, heet het *oculair*. Het
is meestal ingebouwd in een metalen buisje Ieder oculair bestaat weer
uit meerdere lensjes. Ook zijn er veel verschillende soorten oculairen.
Probeer nooit een oculair uit elkaar te halen. Je krijgt het weer
moeilijk in elkaar en de kans is groot dat er stof tussen de lensjes
komt. Dat is erg vervelend bij het waarnemen.

De grote lens vóór in de telescoop noemen we het *objectief* van de
kijker. Die lens staat namelijk het dichtst bij het object waar je naar
kijkt. Net zo als het objectief een brandpunt heeft, heeft het oculair
er ook een. De brand puntsafstand van een oculair is wel veel kleiner
dan van een objectief. Meestal maar een paar centimeter. Om niet in de
war te raken geven we de brandpuntafstand van het oculair (het kleine
lensje) aan met de kleine letter *f*. De brand puntsafstand van het
objectief (de grote lens) geven we altijd aan met de hoofdletter F.

Het licht dat uit het oculair in je oog komt, is weer netjes evenwijdig.
Maar dat geldt alleen als het oculair op een bepaalde manier is
ingesteld. Het brandpunt van het oculair moet precies samenvallen met
het brandpunt van het objectief. Dat instellen kan met een knop aan het
uiteinde van de kijker. Door aan de knop te draaien kun je het oculair
verder naar binnen of naar buiten bewegen. Dit instellingsgedeelte van
de telescoop heet de *focusseerinrichting*. Dat woord is ook afgeleid
van focus. Met de focusseerinrichting kun je het kijkerbeeld
*scherpstellen*. Als de brandpunten van het objectief en het oculair
niet samenvallen heb je geen scherp beeld. Een ander woord voor
scherpstellen is *focusseren*.

De *vergroting* van een kijker kun je gemakkelijk zelf uitrekenen. Je
moet alleen weten hoe groot de brandpunts afstand van het objectief en
van het oculair is. De vergroting (V) is dan de brandpuntsafstand van
het objectief (F) gedeeld door de brandpuntsafstand van het oculair (f).
In formulevorm: nemen. Bijvoorbeeld allebei in millimeters. Als het
objectief van een kijker een brandpuntsafstand heeft van één meter (1000
millimeter) en je oculair een brand puntsafstand van 25 mm, dan is de
vergroting:\
Je begrijpt nu ook dat je telescoop altijd één vergroting heeft. Behalve
als je er een ander oculair in zet met een andere brandpuntsafstand. In
het voorbeeld hierboven was de brandpuntsafstand van het oculair 25 mm.
De vergroting was daarom 40 keer. Als je nu een oculair neemt met een
brandpuntsafstand van 10 millimeter, wordt de vergroting 100 keer. Reken
maar na! Hoe groter de brandpuntsafstand van het oculair is, hoe lager
de vergroting. En hoe kleiner de brandpuntsafstand van het oculair is,
hoe hoger de vergroting.

Goede oculairen zijn behoorlijk duur: zo\'n Ÿ 40.\-- of meer per stuk
ben je al gauw kwijt. Als je toch verschil lende vergrotingen wilt
gebruiken, wordt dat een kostbare zaak. Maar er bestaat een andere
mogelijkheid: een *barlow lens*. Dat is een lensje dat je tussen de
kijkerbuis en het oculair kunt zetten. De vergroting wordt hierdoor
tweemaal zo groot. Wel wordt het beeld veel lichtzwakker. Een goede
barlowlens is bovendien óók erg duur. Veel barlowlenzen hebben bovendien
niet zo\'n goede kwaliteit.

Er zijn ook oculairen waarvan je de brandpuntsafstand, en dus de
vergroting kunt veranderen. Ze heten *zoom-oculairen* (zoom spreek je
uit als zoem). Bijna alle zoom-oculairen zijn erg slecht. Je kunt beter
nooit een kijker met een zoom-oculair kopen. Veel goedkopere kijkers
hebben er een. In een advertentie wordt dat dan aangeprezen. Trap daar
dus niet in! In je kijker kun je niet zo maar elk oculair gebruiken.

Iedere kijker heeft een laagste en een hoogste vergroting.

Ga je te weinig vergroten, dan komt niet al het sterlicht in je oog
terecht. De lichtbundel die uit het oculair komt is dan groter dan de
pupil van je oog. Daar heb je dus niets aan. Ga je te veel vergroten,
dan wordt het beeld te zwak om nog wat te zien. Je hebt dan bovendien
veel meer last van trillingen van de kijker. Want iedere trilling wordt
óók mee vergroot. En bij een te sterke vergroting is het beeld niet meer
scherp door allerlei afwijkingen van de lenzen.

De zwakste vergroting die je bij een kijker kunt gebruiken kun je zelf
uitrekenen. Je moet dan weten hoe groot de diameter (D) van het
objectief in millimeters is. Dat deel je door *zes* en je hebt de
zwakste vergroting. Als je objectief een diameter heeft van 60 mm (6
cm), dan is de laagst bruikbare vergroting 60 : 6 = 10 keer. Meestal zul
je een sterkere vergroting gebruiken. Tien keer is wel heel erg weinig.
Maar je moet ook niet boven de hoogste vergroting uitkomen. Die kun je
óók zelf uitrekenen. Je moet dan de diameter van je objectief (in mm)
met 1« ver menigvuldigen. Voor een objectief met een diameter van 60 mm
is de sterkste vergroting dus 1« x 60 = 90 keer! Een telescoop met een
lensmiddellijn van 10 cm (100 mm) heeft een kleinste vergroting van 100
: 6 = bijna 17 keer en een sterkste vergroting van 100 x 1« = 150 keer.
Je ziet dat het niet zo moeilijk is. Let bij het kopen van een kijker
dus vooral op de grootte en kwaliteit van de lens. Als je een
advertentie ziet van een kijker met een lensmiddellijn van 60 mm die
maar liefst 250 keer ver groot weet je dat je aan deze vergroting totaal
niets hebt! Helaas kom je dergelijke advertenties maar al te vaak tegen.
Veel mensen trappen er nog altijd in en kopen zo\'n kijker. Als ze met
zo\'n kijker willen gaan werken merken ze pas hoe waardeloos die kijker
is! In het lijstje hieronder vermelden we nog eens de voor en nadelen
van een zwakke vergroting en van een sterke vergroting:\
We hebben nu de belangrijkste onderdelen van een lenzen kijker
(refractor) besproken. Zo\'n telescoop heeft vaak nog meer onderdelen.
Bijvoorbeeld een *zoeker*. Dat is een klein richtkijkertje dat maar
enkele keren vergroot. Een zoeker gebruik je om zwakke objecten op te
zoeken. Een dubbelster bijvoorbeeld. In de zoeker heb je hem al snel
gevonden. Een zoeker heeft namelijk een groot *beeldveld*, doordat de
vergroting zo laag is. In het oculair van de zoeker zijn vaak twee
ragfijne draadjes gespannen in de vorm van een kruis. Als je de gezochte
ster precies op het snijpunt van deze *kruisdraden* zet, weet je zeker
dat de ster ook door de telescoop zelf te zien is. Je zoeker moet dan
natuurlijk wel precies evenwijdig staan met de telescoop.

Mensen die foto\'s van bijvoorbeeld nevels maken door een telescoop
hebben vaak een *volgkijker*. De camera is achter de telescoop
bevestigd. Je kunt dus niet meer door de kijker kijken. Maar je moet er
wel voor zorgen dat de telescoop de hele tijd op de nevel gericht
blijft! Daar kun je dan de volgkijker voor gebruiken. Die is ook
evenwijdig aan de grote telescoop bevestigd en heeft ook een kruisdraad
in het oculair. Als je er maar voor zorgt dat de nevel (of een heldere
ster in de buurt) op het kruisdraad blijft, dan gaat alles goed.

Lenzenkijkers hebben ook vaak een *zenitprisma*. Dat is een driehoekig
stuk glas met twee metalen buisjes. Het ene buisje schuif je in de
telescoop. In het andere buisje past het oculair. Het licht uit de
kijkerbuis wordt door het prisma omhoog gestuurd. Je kunt nu door de
telescoop kijken zonder een stijve nek te krijgen. Zonder zenit prisma
moet je alsmaar onder het uiteinde van de telescoop kruipen en omhoog
kijken. Mét een zenitprisma kijk je eigenlijk naar beneden.

Vooraan de telescoop, bij het objectief, steekt de kijker buis meestal
wat uit. Dat deel is er vaak af te schroeven, maar dat kun je beter niet
doen. Het is de *dauwkap* van de kijker. Doordat het objectief wat
verder is «weggestopt» zal de lens niet zo snel beslaan. Zonder dauwkap
krijg je al gauw vocht op de lens. Bovendien is de dauwkap een goede
bescherming voor de lens.

In de kijkerbuis zitten meestal ringen vastgemaakt, die nét groot genoeg
zijn om het licht door te laten van de ster waar de kijker op gericht
is. De ringen houden ander licht tegen. Bijvoorbeeld het licht uit een
raam of van een straatlantaarn in de buurt. Ook de dauwkap houdt al een
deel van dat zogenaamde *strooilicht* tegen. De ringen in de kijker
heten diafragmaringen, of kortweg *diafragma\'s*.

Als je in de winkel een kijker koopt, zit er vaak een *zonnefilter* bij.
Dat kun je aan het oculair van de kijker bevestigen. Je kunt immers niet
zo maar naar de zon gaan kijken! Dat is erg gevaarlijk! Je kunt er blind
door worden.

Toch is ook een zonnefilter niet veilig. Het filter zit dicht bij het
brandpunt van de kijker. Het wordt daarom erg heet. De kans bestaat dat
het daardoor kapot springt.

Als dat gebeurt terwijl je door de kijker kijkt kun je je oog
beschadigen.

Hoe kun je dan wél veilig naar de zon kijken? Het beste kun je de zon
projecteren op een stukje wit karton. Je moet het karton ongeveer 25
centimeter achter het oculair houden. Aan de schaduw van de kijker kun
je zien of hij goed gericht staat.

Een telescoop moet op een stevig *statief* staan. Meestal is dat een
houten driepoot. Er zijn ook zogenaamde *tafel statieven*: hele kleine,
wankele metalen driepootjes. Daar heb je niets aan! Boven op het statief
zit de *montering* van de kijker. Die wordt ook wel de *opstelling*
genoemd. De montering bestaat uit twee assen, waar de telescoop om heen
kan draaien. Hij moet op elk punt van de hemel gericht kunnen worden.
Bij een *azimuthale montering* is één as vertikaal en de andere as
horizontaal. Zulke monteringen zijn het eenvoudigst én het goedkoopst.
Ze hebben echter één nadeel. Als je een tijdlang een ster of planeet
wilt bekijken, moet je steeds allebei de assen wat verdraaien. Meestal
gaat dat met een draaiknop, de *fijnregeling*. Het zou veel
gemakkelijker zijn als je maar aan één knop hoefde te draaien. Dat is
het geval bij een *parallactische montering*. Eén as is gericht op de
*noordelijke hemelpool* (ongeveer in de richting van de
[Poolster](umi.html){.two}), en de andere as staat hier loodrecht op.
Als de kijker eenmaal gericht is, is het heel eenvoudig om een object in
beeld te houden. Grote telescopen hebben vaak een opstelling met een
motortje. Zo\'n *volgmotor* zorgt er automatisch voor dat de kijker met
de sterren mee beweegt zodat steeds hetzelfde hemellichaam in beeld
blijft. Die beweging van de sterren wordt overigens veroorzaakt door dat
de aarde om zijn as draait.

Tot nu toe hebben we het alleen gehad over lenzenkijkers (refractors).
Een ander soort telescoop is de *spiegel telescoop* of *reflector*.
Reflecteren is een ander woord voor weerkaatsen. In een spiegeltelescoop
is het objectief geen lens, maar een *spiegel*. De spiegel zit ook niet
bovenin de kijkerbuis, maar juist onderin. De spiegel is hol. Dat
betekent dat hij in het midden wat dunner is dan aan de rand. Daardoor
wordt het licht van een ster, dat op de spiegel terecht komt, afgebogen.
En ook hier komen de lichtstralen in één punt terecht. Dat punt ligt
natuurlijk recht boven de spiegel. Als je daar een oculair zou
bevestigen en je zou er door kijken, dan zou je eigen hoofd het
sterlicht tegenhouden. Daarom zit bij een spiegeltelescoop het oculair
vaak aan de zijkant. Een klein, vlak spiegeltje in de kijkerbuis zorgt
er voor dat het sterlicht toch in het oculair terecht komt. Dat *vang
spiegeltje* is vastgemaakt met drie of vier dunne metalen pootjes, die
samen wel eens een *spin* worden genoemd. De vangspiegel houdt wel een
beetje sterlicht tegen, maar niet zo veel.

Een reflector zoals we die hier beschreven hebben is voor het eerst
gebouwd door de natuurkundige [Isaac Newton](newton.html){.two}. Daarom
wordt zo\'n reflector vaak een *Newtontelescoop* genoemd.

Belangrijk bij iedere telescoop is de *lichtwinst* of *licht sterkte*!
Hoe groter het objectief en hoe korter de brand puntsafstand is, hoe
meer sterren je met de kijker kunt zien.

De lichtsterkte van een telescoop wordt gegeven door de
*openingsverhouding*. Dat is de brandpuntsafstand van het objectief
gedeeld door de diameter. Een lage openingsver houding betekent een
lichtsterke kijker. Een hoge openings verhouding betekent een
lichtzwakke kijker. Een refractor met een brandpuntsafstand van 900 mm
en een objectief middellijn van 60 mm heeft een openingsverhouding van
900 : 60 = 15. Een reflector met een spiegeldiameter van 100 mm en een
brandpuntsafstand van 1000 mm heeft een openingsverhouding van 1000 :
100 = 10. In dit voorbeeld is de reflector dus lichtsterker dan de
refractor.

Er zijn nog twee belangrijke eigenschappen van een teles coop. De
grensmagnitude en het scheidend vermogen. De
[grensmagnitude](telescop.html){.two} van een kijker is de helderheid
van de zwakste sterren die je met die kijker nog net kunt zien.

Het [scheidend vermogen](telescop.html){.two} van een telescoop geeft
aan hoe dicht twee even heldere sterren bij elkaar kunnen staan om ze in
de kijker nog apart te kunnen zien. Van een kijker met een
objectiefmiddellijn van 60 mm is de grens magnitude ongeveer 11. Het
scheidend vermogen van deze kijker is ongeveer 2 *boogseconden*. In de
praktijk zal het meestal wat tegenvallen. Dat komt doordat niet iedere
kijker even goed is. Ook het weer en de ervaring van de waarnemer spelen
een belangrijke rol. Daarom moeten we eigenlijk spreken over
*theoretische grensmagnitude* en het *theoretisch scheidend vermogen*.

Heel belangrijk bij iedere sterrenkundige waarneming is de
[seeing](seeing.html){.two}. Dat is een engels woord, dat «zicht»
betekent.

Je spreekt het uit als sie-jing. Bij een goede seeing is de lucht erg
rustig.

Er zijn nog vele andere soorten kijkers. De bekendste is misschien wel
de *prismakijker*. Die wordt ook wel *verrekijker* genoemd. Of, met een
duur woord, *binoculair*. Er zitten twee objectieven en twee oculairen
in. Je kunt daardoor met beide ogen tegelijk kijken. Met een binoculair
kun je al veel aan de sterrenhemel zien. Vooral sterrenhopen, nevels,
enz.

Hij is niet geschikt voor maan- en planeetwaarnemingen. Daar voor is de
vergroting te laag. Op een binoculair zie je vaak twee getallen staan.
Bijvoorbeeld 7 x 50. Dat betekent dat de kijker een vergroting heeft van
7 keer en dat de objectieven een middellijn hebben van 50 mm. Het eerste
getal geeft dus de vergroting aan, het tweede getal de diameter van de
lenzen.

Als je een telescoop wilt kopen moet je je niet laten ver lijden door
mooie advertenties. Vaak staat er dat de telescoop wel 300 keer kan
vergroten. Maar jij weet nu dat dit veel te veel is! Je hebt dan geen
bruikbaar beeld meer.

Of de telescoop heeft een tafelstatief: veel te klein! Of de lenzen zijn
niet van een goede glassoort gemaakt.

Een goede, goedkope telescoop is de [JWG](jwg.html){.two}-kijker. Het is
een refractor met een lensdiameter van 60 mm en een brand puntsafstand
van één meter (1000 mm). Het oculair dat er bij hoort heeft een
brandpuntsafstand van 25 mm. Kun je nu zelf uitrekenen wat de vergroting
van de JWG-kijker is? En hoe groot de hoogste en laagste vergroting mag
zijn? En wat de openingsverhouding is? Van de JWG-kijker zijn inmiddels
meer dan 500 kijkers ge bouwd. In de meeste gevallen is dit onder
leiding gebeurd.

De JWG (Jongerenwerkgroep van de Nederlandse Vereniging voor Weer- en
Sterrenkunde) heeft echter ook een uitgebreide bouwbeschrijving van deze
kijker uitgegeven. Bovendien is de benodigde optiek bij de JWG te koop.
Aan materiaal kost deze kijker ongeveer Ÿ 350.\--. Van dit bedrag kosten
het objectief, het zenitprisma en het oculair bij elkaar zo\'n Ÿ
250.\--. Voor inlichtingen kun je kontakt opnemen met de
Jongerenwerkgroep. Het adres is: Bureau JWG, Zonnenburg 2, 3512 NL
Utrecht.

In dit verhaal hebben we het nog niet gehad over hele grote telescopen
die tegenwoordig in gebruik zijn. Wil je hier meer over weten kijk dan
bij het trefwoord [superkijkers](superkij.html){.two}.
