# Toekan

\

Dat de toekan, die dank zij de dierentuinen tegenwoordig voor ons geen
onbekende meer is, bij de sterrenbeelden werd vernoemd, is te danken aan
de Duitse sterrenkundige *Johann Bayer* (1572-1625). In ons land is het
sterrenbeeld Toekan nooit te zien.

In het sterrenbeeld Toekan bevinden zich twee interessante objecten.
Allereerst is dat de [Kleine Magelhaense Wolk](lmc.html){.two}. Dat is
een onregelmatige begeleider van ons eigen
[Melkwegstelsel](melkwegs.html){.two}.

Verder staat er in het sterrenbeeld Toekan een zeer heldere [bolvormige
sterrenhoop](bolvormi.html){.two}. Deze heet 47 Tucanae (
[NGC](ngc.html){.two} 104) en is zonder veel moeite met het blote oog
zichtbaar. Het is de op één na helderste bolvormige sterrenhoop aan de
hemel.

De helderste is de bolhoop [Omega Centauri](omegacen.html){.two} die
zich even eens op het zuidelijk halfrond van de sterrenhemel bevindt.

De Latijnse naam van het sterrenbeeld Toekan is *Tucana*. Bij gebruik
van de tweede naamval (genitief) wordt dit Tucanae.

Als we het hebben over de ster alfa (a) van het sterrenbeeld Toekan
zeggen we a Tucanae of we schrijven a Tuc want de officiële afkorting
van het sterrenbeeld Toekan is Tuc.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
