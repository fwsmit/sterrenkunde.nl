+++
title = "Maan"
date = 2023-11-17T19:54:58+01:00
draft = false
+++

  -----------------------------------------------------------------------
  ![Onze maan](/maan-modified.png)
  
  **Onze maan**

  -----------------------------------------------------------------------

Een maan is een hemellichaam dat een baan om een planeet beschrijft. Een
maan is kleiner dan een planeet. Daardoor heeft het ook minder massa.
Dat heeft weer tot gevolg dat de aantrekkingskracht van een maan veel
minder is dan die van een planeet. Door de grotere aantrekkingskracht
van de planeet wordt de maan gedwongen een baan om de planeet te
beschrijven.

Onze maan keert altijd dezelfde kant naar de aarde toe. Dat komt omdat
de maan even snel om zijn as draait als om de aarde.

Dit noemen we *gebonden rotatie*. Hierdoor kunnen wij de achter kant van
de maan vanaf de aarde nooit zien. Vanaf de achter kant van de maan is
daarom ook de aarde nooit te zien.

Heel erg lang geleden draaide de maan veel sneller om zijn as.

Door de aantrekkingskracht van de aarde werd de aswentelings tijd
vertraagd tot de tegenwoordige waarde van 29,32 dagen.

De baan van de maan om de aarde is niet precies cirkelvormig.

Daardoor draait de maan niet altijd even snel om de aarde. Als de
afstand tot de aarde het kleinst is, is de snelheid waarmee de maan om
de aarde draait het grootst. Natuurlijk zal de de snelheid het kleinst
zijn als de afstand tot de aarde het grootst is. Gemiddeld draait de
maan met een snelheid van 3680 kilometer per uur om de aarde.

De maan staat gemiddeld 384.400 kilometer van de aarde. Dat is de
afstand van het middelpunt van de aarde tot het middel punt van de maan.
De kleinste afstand bedraagt 356.410 kilo meter. Als de afstand tot de
aarde het grootst is bedraagt deze 406.697 kilometer.

De ene keer zien we de maan helemaal. Soms is slechts een sikkel te
zien. Dan weer is de maan half zichtbaar. Hoe dat komt kun je bij
[schijngestalten](/encyclopedie/schijngestalten) lezen.

Onze maan is het enige hemellichaam waarop we zonder veel moeite met het
blote oog details kunnen zien. Bij Volle Maan lijkt de maan wel wat op
een gezicht. De beide ogen zijn donkere gebieden. Deze donkere gebieden
zijn grote vlakten op de maan. Vroeger dachten de mensen dat het zeeën
waren. Daarom hebben de vlakten namen van zeeën gekregen.

Nu weten we dat er op de maan helemaal geen water voor komt.

Het rechteroog van het gezicht van de maan heet de Zee van de
Helderheid. Deze vlakte heeft een doorsnede van ongeveer zevenhonderd
kilometer. Het linkeroog heet Zee van de Regen.

Deze vlakte is nóg groter. Maar liefst duizend kilometer in doorsnede.
Vaak kom je in boeken en op maankaarten de Latijnse namen van al deze
zeeën tegen. Daarom zie je hieronder een lijst met zowel de Nederlandse
als de Latijnse namen van de belangrijkste vlakten op de maan.

Behalve vlakten komen er op de maan ook gebergten voor. Zo wordt de neus
van het gezicht van de maan gevormd door zo'n gebergte. Het zijn de
Apenijnen. Veel gebergten op de maan zijn genoemd naar gebergten in
Europa. De Apenijnen op de maan zijn maar liefst duizend kilometer lang.
Sommige toppen hebben een hoogte van 6500 meter. De Maanalpen komen
slechts tot een hoogte van 3800 meter; de Karpaten tot 2300 meter en de
Kaukasus en Jura tot 6500 meter. Niet  lle gebergten op de maan zijn
naar aardse gebergten genoemd. Zo hebben we op de maan het
Dörfelgebergte met toppen tot 10 kilometer hoogte. In de buurt van de
zuidpool van de maan bevindt zich het Leibnitzgebergte waarvan de toppen
zelfs een hoogte bereiken van 11 kilometer.

Als je een foto van de maan bekijkt zie je dat de maan bezaaid is met
vele *kraters*. Alleen al op de naar ons gekeerde zijde van de maan
bevinden zich naar schatting zo'n 300.000 kraters met een doorsnede van
meer dan één kilometer.

Het aantal kleinere kraters is nog veel groter. De grootste kraters
hebben een middellijn van meer dan tweehonderd kilo meter.

De meeste kraters komen voor in bergachtig gebied. In de vlakten komen
veel minder kraters voor. Daarom denkt men dat de bergstreken ouder zijn
dan de maria (vlakten). De maria zijn waarschijnlijk later volgelopen
met lava. Hierdoor werden veel kraters onder de lava bedolven, zodat er
nu nog maar weinig over zijn.

Kraters komen in allerlei vormen op de maan voor. Er zijn
«tweelingkraters», kraters met een centrale berg, krater reeksen,
stralenstelsels, enzovoort. Het is best eens leuk op een foto van de
maan naar de verschillende soorten kraters te zoeken.

De kraters op de maan zijn natuurlijk niet even oud. Maar hoe kun je nu
de oudere kraters van de jongere onderscheiden? Wel, allereerst zijn de
oudere kraters meestal donkerder van kleur. Verder hebben ze geheel
versleten en afgebrokkelde wanden en zijn ze omgeven door een groot
aantal kleinere kratertjes. Jongere kraters zijn lichter van kleur. Ook
hebben ze gavere wanden en soms zogenaamde stralen. In de maria vind je
veel kraters die er nog tamelijk gaaf uitzien.

Ze kunnen dan ook beslist nog niet oud zijn.

De naam krater wordt eigenlijk veel misbruikt. Eigenlijk geldt deze naam
alleen voor die strukturen die een middel lijn hebben van minder dan 20
kilometer. De groep van 20 tot 100 kilometer noemen we *ringbergen* en
die van meer dan 100 kilometer *walvlakten*.

Een andere cirkelvormige struktuur zijn de *koepelbergen*. Dit zijn
bolvormige heuveltjes met middellijnen van 10 tot 20 kilometer en een
hoogte van 250 tot 500 meter. Ze zijn waar schijnlijk ontstaan door
vulkanisme. Bij het ontstaan van de maria kwamen namelijk veel gassen
naar boven gestegen, die de bovenste, nog tamelijk zachte, lagen van de
bodem optilden.

Het resultaat was: bolvormige, vaak onregelmatig gevormde strukturen,
die we nu koepelbergen noemen.

In de maanbodem komen ook flinke barsten voor, die wel een beetje lijken
op kronkelende beekjes. We noemen dit *rillen*.

Deze rillen zijn echter niet ontstaan door de uitschuring van water. De
geleerden denken dat ze ontstaan zijn bij breukvorming in een zwakke
plek in de maanbodem. Rillen hoeven niet altijd lang te zijn, hoewel er
rillen zijn met een lengte van meer dan 250 kilometer. Over het algemeen
kunnen we zeggen dat zij tamelijk smal zijn. Een heel bekend voorbeeld
van zo\'n rille is Rima Hyginus In het Nederlands: Hyginusrille).

*Breuken* zijn, zoals de naam al zegt, ontstaan door breuk vorming. Deze
breukvorming ontstaat door krachten in de korst van de maan die er voor
zorgen dat een bepaald gebied langs een zogenaamde breuklijn omhoog
wordt geschoven.

Hierdoor ontstaat een soort afgrond. De breuken zijn soms met bergketens
verwisseld, doordat zij bij lage zonnestand een lange schaduw werpen.
Een voorbeeld van zo\'n verwisseling is het Altaigebergte. In
werkelijkheid is dit een breuk en wordt tegenwoordig ook Rupes Altai
genoemd. Breuken en rillen ontstaan beiden door zwakke plekken in de
maankorst.

Veel gebergten op de maan zijn naar aardse gebergten genoemd.

Zo komen op de maan ook de Alpen, Apenijnen, Jura en Kaukasus voor.

De hoogste berg op aarde is de *Mount Everest*. Deze berg ligt in Azië
en is bijna negen kilometer hoog. De hoogten van de bergen op aarde
worden echter gemeten vanaf de zeespiegel.

De top van de Mount Everest ligt dus bijna 9 kilometer boven de
zeespiegel. Het diepste punt in zee ligt ruim elf kilo meter onder de
zeespiegel. Het hoogteverschil op aarde is dus zo'n twintig kilometer.
Dat is ongeveer het dubbele van het hoogteverschil op de maan. Maar de
aarde is dan ook veel groter dan de maan.\
Tenslotte nog een aantal interessante gegevens over de maan:

\
middellijn: 3476 kilometer\
gemiddelde schijnbare middellijn: 31\'05\'\'\
grootste schijnbare middellijn: 33\'31\'\'\
kleinste schijnbare middellijn: 29\'22\'\'\
massa: 0,0123 x de massa van de aarde\
gemiddelde dichtheid: 3,34 gram per kubieke centimeter; ter
vergelijking: van de aarde is dit 5,5 gram per kubieke cm\
gemiddelde afstand tot de aarde: 384.400 kilometer\
grootste afstand tot de aarde: 405.500 kilometer\
kleinste afstand tot de aarde: 363.300 kilometer\
ontsnappingssnelheid: 2,38 kilometer per seconde; ter vergelijking: van
de aarde is dit 11,18 kilometer per seconde.\
aswentelingstijd: 27,32 dagen\
omloopstijd: 27,32 dagen\
albedo: 0,07 (dat betekent dat de maan slechts 7% van het zonlicht
weerkaatst.\
schijnbare helderheid van de Volle Maan: -12,7 magnitude\
temperatuur: overdag 120°Celsius; \'s nachts -150°C

---
