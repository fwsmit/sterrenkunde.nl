+++
title = "Interstellaire materie"
date = 2023-11-17T19:54:58+01:00
draft = false
+++

\

De ruimte tussen de sterren is niet helemaal leeg. Er bevinden zich
talloze gas- en stofdeeltjes. Deze deeltjes noemen we *interstellaire
materie*. Onder materie verstaan we alles wat ruimte inneemt. Het is
afkomstig van het woord materiaal. Interstellair betekent \'tussen de
sterren\'.

De interstellaire materie bestaat voor ongeveer 60% uit waterstof, 38%
uit helium en 2% uit zwaardere [elementen.\
](elemente.html){.two}De totale massa van de interstellaire materie is
voor 99% afkomstig van het gasvormig deel en slechts 1% van het stof.

De stofkorrels bevatten vooral zware elementen. Ze hebben gemiddeld een
doorsnede van 0,001 tot 0,0001 mm en een massa van één tienbiljoenste
gram! Dat betekent dat 10 biljoen (10.000.000.000.000) korrels samen
slechts één gram wegen.

De dichtheid van de interstellaire materie komt gemiddeld overeen met
0,8 atomen per kubieke centimeter. Ofwel: een kubus met een ribbe van
één parsec bevat een massa van ongeveer 0,02 zonsmassa\'s. Op sommige
plaatsen is de dicht heid echter veel groter. Daar komen uitgestrekte
nevels voor. Bestaan deze nevels uit gassen, dan noemen we ze gasnevels.
Bestaan ze echter uit stof, dan worden ze stof nevels genoemd.

Door de interstellaire materie wordt het licht van sterren in elke
richting verzwakt. Net zoals het licht van een straatlantaarn bij mist
ook verzwakt wordt door de water druppeltjes. Dit verzwakkingsproces
noemen we [extinctie\
](extincti.html){.two}of *interstellaire absorptie*. De extinctie
verschilt van plaats tot plaats. Ze is afhankelijk van de dichtheid van
de gas- en stofwolken. In de richting van de
[melkweg](melkweg.html){.two} is de waarde gemiddeld 2 magnituden per
*kiloparsec*. Eén kilo parsec is 1000 parsec ofwel 3260
[lichtjaar](lichtjaa.html){.two}. Op deze afstand lijken de sterren dus
gemiddeld 2 magnituden zwakker vanwege de interstellaire materie. Op
sommige plaatsen is die verzwakking echter veel groter. In sommige
wolken vele magnituden per parsec! De verzwakking van het sterlicht, dus
de extinctie, is niet voor alle straling hetzelfde. Rode straling heeft
minder te lijden van de extinctie dan blauwe straling. Het gevolg is dat
de kleur van de ster verandert als gevolg van het stof.

Dit verschijnsel noemen we *interstellaire verroding*.
