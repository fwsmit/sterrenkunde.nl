+++
title = "Hercules"
date = 2023-11-17T19:54:58+01:00
draft = false
+++

---
Tussen de sterrenbeelden Lier en Noorderkroon kun je het sterrenbeeld
Hercules aan de hemel vinden. Het sterrenbeeld is erg uitgestrekt en
niet zo makkelijk aan de hemel te herkennen.

Hercules was een halfgod: zijn vader was de oppergod van de Romeinen
Jupiter, zijn moeder een gewone vrouw. Toen de vrouw van Jupiter, een
godin (dus niet de moeder van Hercules), zag, dat Jupiter een tijdje
naar de aarde was geweest, en daar met een vrouw getrouwd was, werd ze
vreselijk kwaad, en ze probeerde Hercules zoveel mogelijk tegen te
werken.

Toen Hercules klein was, stuurde deze godin, Juno, twee slangen op zijn
wieg af, maar Hercules was toen al zó sterk, dat hij de slangen helemaal
fijn kneep. Hercules kwam in dienst van de koning toen hij 21 jaar oud
was. Juno zei tegen de koning, dat hij Hercules twaalf zware opdrachten
moest geven. Als hij ze allemaal had volbracht, zou Juno niet meer boos
zijn. De eerste opdracht was het doden van een leeuw, die door geen
enkel wapen gewond kon worden.

Hercules wurgde hem met zijn blote handen. Als tweede taak moest hij de
vreselijke waterslang doden (de waterslang staat ook aan de hemel). Deze
slang had 9 koppen. Acht ervan kon je afrukken, maar dan kwamen er wel
twee voor in de plaats, maar het negende was niet te doden.

Toen Hercules de slang aanviel, stuurde Juno bovendien nog haar
lievelingsdier, een kreeft (óók een sterrenbeeld).

Hercules trapte de kreeft dood, en sloeg één voor één de acht
sterfelijke koppen van de slang af, en schroeide de plaatsen waar die
hadden gezeten, dicht met een brandende boom. De negende kop sloeg hij
van de rest van het lichaam af en begroef hem met een hele zware steen
er boven op.

De derde opdracht was het vangen van een hert met een gouden gewei, dat
erg schuw was. Pas na een jaar kon Hercules het te pakken krijgen. De
vierde opdracht was het vangen van het grootste everzwijn op aarde. In
de vijfde opdracht moest hij de stal van koning Augius schoonmaken. Het
was daar zo'n ontzettende troep, dat het Hercules pas lukte, toen hij
twee rivieren door de stallen heen liet stromen.

Er waren in een moeras een aantal vogels met ijzeren klauwen en ijzeren
snavels, die een heleboel schade veroorzaakten bij de boeren. Door met
enorme kleppers te klepperen, ver joeg hij ze, en schoot de meeste met
zijn pijl en boog dood.

De zevende opdracht was het bedwingen van een bijzonder sterke en wilde
stier. Hercules maakte er zelfs een gewillig dier van, waarop je kon
rijden. De achtste opdracht was het temmen van wilde paarden, van een
heel erg wrede en boos aardige koning. De paarden aten alleen mensen.
Toen Hercules de koning aan de paarden gaf, en die opgegeten was, werden
de paarden heel erg mak.

Er woonde, heel ver weg, een volk van alleen vrouwen, die heel dapper en
vechtlustig waren. Zij heetten de Amazones.

De hoofdvrouw had een hele mooie, dure gordel. Hercules moest die, als
negende opdracht, veroveren. Hij kreeg hem pas na een ontzettend gevecht
te pakken.

Als tiende opdracht moest hij de mooiste koeien ter wereld stelen bij
een reus met drie hoofden, drie lichamen en zes armen en benen. De reus
woonde vlak bij Spanje. Hercules ging er heen, en maakte de «zuilen van
Hercules» (dat is de Straat van Gibraltar). Hercules versloeg de reus,
en nam de runderen mee. De volgende opdracht was het bemachtigen van een
gouden appel, bewaakt door een honderdkoppige draak.

Door een list kreeg Hercules de appel en kon hij aan de twaalfde en
laatste opdracht beginnen. Hij moest de bewaker van het dodenrijk
Kerberos doden. Kerberos was de helhond, met afschuwelijke muilen,
waaruit giftig speeksel droop.

Elke kop had manen die bestonden uit slangen, en de staart op zichzelf
was een draak. In het sterrenbeeld heft Hercules net z\'n knuppel omhoog
om de hond in zijn andere hand een geweldige slag te geven. Hercules
wint.

Omdat Hercules onsterfelijk is, is hij aan de hemel gezet toen hij hier
van de aarde wegging. Hercules is dezelfde man als Herakles, alleen
Herakles is Grieks.
In het sterrenbeeld Hercules bevinden zich twee [bolvormige sterrenhopen](/encyclopedie/bolvormig): M 13 en M 92. Hiervan is M 13 de
helderste.

Het is zelfs de helderste bolvormige sterrenhoop die we vanuit Nederland
kunnen zien. Met een verrekijker kun je al duidelijk een bolvormige
vlekje zien.

Hieronder vind je nog wat gegevens over enkele sterren van dit
sterrenbeeld. In de eerste kolom vind je de Griekse letteraanduiding met
daarachter de naam.

Vervolgens geven we de afstand in [lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitudr) en tenslotte de [absolute magnitude](/encyclopedie/absolute).
alfa Her Ras Algethi 540 lj gM5 3.0-4.0 -3,1--2,1 beta Her Rutilicus of
Antilicus 125 lj gG8 2.81 -0,2 gamma Her 142 lj A6 3,79 0,6 delta Her
105 lj A3 3,16 0,6
De ster Ras Algethi is een [veranderlijke ster](/encyclopedie/verander). De
schijnbare helderheid schommelt tussen magnitude 3,0 en 4,0. De kleine
letter g bij het spectraaltype geeft aan dat we met een reuzenster te
maken hebben (giant is het Engelse woord voor reus).

De Latijnse naam van het sterrenbeeld Hercules is precies hetzelfde als
de Nederlandse naam. Bij gebruik van de tweede naamval (genitief) wordt
dit Herculis. Als we het hebben over de ster delta (b) van het
sterrenbeeld Hercules zeggen we ë Herculis of we schrijven ë Her, want
de officiële afkorting van het sterrenbeeld Hercules is Her.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
