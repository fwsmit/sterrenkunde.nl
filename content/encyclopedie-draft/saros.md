# Sarosperiode

\

De eerste voorspellingen van zons- en maansverduisteringen gebeurden
door bestudering van de sarosperiode. Dat is de periode waarna de zon,
de maan en het snijpunt van hun banen weer in dezelfde onderlinge
positie staan. De sarosperiode bedraagt 6585,3 dagen ofwel 18 jaar en
10,3 dagen. Dus 18 jaar en 10, 11 of 12 dagen (je moet ook rekening
houden of in die periode 3, 4 of 5 schrikkeljaren zitten) na een
bepaalde eclips, vindt er meestal opnieuw een verduistering uit de
zelfde sarosreeks plaats. De omstandigheden zijn echter niet exact
gelijk en de sarosperiode is dan ook niet meer dan een handig hulpmiddel
bij het voorspellen van verduisteringen zoals in de Oudheid bij Griekse
wijsgeren en astronomen al bekend was. Ook de Babyloniërs kenden deze
periode en voor spelden hiermee zons- en maansverduisteringen.

De oudst bekende voorspelling van een verduistering werd gedaan door de
Griekse filosoof en wiskundige *Thales van Milete* (ca 624-547 v. Chr),
die de eclips van 25 mei 585 v. Chr. voorspelde. Die vond plaats even
voor zonsonder gang in het Middellandse-Zeegebied. Deze verduistering
moet een eind hebben gemaakt aan de strijd tussen koning Alyattes van de
Lydianen (een volk dat in de Oudheid in het westen van Klein-Azië
woonde) en koning Cyaxares van de Meden (zij woonden in een gebied dat
nu deel van Iran uitmaakt): hun manschappen raakten door de plotselinge
duisternis zo in paniek dat er haastig vrede werd gesloten.

Een sarosreeks duurt ongeveer 1150 jaar; hij telt 64 ver duisteringen,
waaronder 43 of 44 totale of ringvormige, terwijl de overige
gedeeltelijke verduisteringen zijn in de poolgebieden van de aarde.

Op 11 augustus 1999 vindt er in Europa een totale zonsver duistering
plaats. De totaliteitszone loopt ten zuiden van ons land. In het midden
van ons land (in Utrecht) zal de middellijn van de zon voor 93,7 procent
door de maan bedekt worden. Dus zal er 18 jaar en 10,8 dagen later
opnieuw ergens op aarde een totale zonsverduistering te zien zijn.

En inderdaad, op 21 augustus 2017 vindt er uit dezelfde sarosreeks weer
een totale zonsverduistering plaats. Op de volgende bladzijde zie je een
lijst van verduisteringen tot het jaar 2270 die behoren tot dezelfde
sarosreeks als de verduistering van 11 augustus 1999.

De sarosperiode is precies gelijk aan 223 *lunaties*. Een lunatie (ook
wel synodische maand genoemd) is de tijd ver lopend tussen de
tijdstippen van twee op elkaar volgende fasen van Nieuwe Maan. Of
simpeler gezegd: de tijd tussen Nieuwe Maan en de eerstvolgende Nieuwe
Maan. Dat duurt 29« dag, om precies te zijn 29 dagen 12 uur 44 minuten
en iets minder dan 3 seconden. Dus 223 keer deze periode is 18 jaar en
10,3 dagen (indien deze periode 5 schrikkeldagen heeft).

De volgende zonsverduisteringen behoren allen tot dezelfde sarosreeks.
Al deze verduisteringen zijn totaal. De tijd geldt voor het maximum van
de verduistering in *Wereldtijd*.

Ook wordt het aantal schrikkeldagen sinds de voorgaande eclips vermeld.
