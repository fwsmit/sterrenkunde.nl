+++
title = "Bolometer"
date = 2023-11-17T19:54:58+01:00
draft = false
+++

\

Een bolometer is een instrument waarmee straling van hemel lichamen
wordt gemeten.

Als je naar een ster kijkt, zie je maar een klein deel van de straling
die de ster geeft. Je kunt namelijk alleen het zichtbare licht zien. De
ster straalt echter ook andere soorten straling uit. Vaak zelfs meer dan
zichtbaar licht.

Een bolometer kan alle soorten straling meten. We kunnen hierdoor
bepalen hoeveel straling de ster in totaal geeft.

Hoe dat werkt? Er gaat een elektrisch stroompje door het instrument. De
grootte ervan hangt af van de hoeveelheid straling. Men meet hoe groot
dit stroompje is. Dan kan er uitgerekend worden hoeveel straling de
bolometer heeft ontvangen. Dat wordt wel de *radiometrische helderheid*
of *radiometrische magnitude* genoemd.

Een probleem is, dat niet alle straling van de ster de bolo meter
bereikt. Dat komt doordat de atmosfeer van de aarde een groot deel ervan
tegenhoudt. Toch willen we de werkelijke hoeveelheid straling van de
ster weten. Er moet dus nog iets opgeteld worden bij de radiometrische
helderheid. Dan is de totale helderheid van de ster gevonden. Deze
helderheid wordt de *bolometrische helderheid* of *bolometrische
magnitude* ge noemd. Veel straling betekent een grote bolometrische
helder heid. Weinig straling juist een kleine bolometrische helderheid.

De *visuele magnitude* is een maat voor de schijnbare helder heid van
een ster, zoals we deze aan de hemel zien staan. Het verschil tussen
visuele magnitude en bolometrische magnitude noemen we *bolometrische
correctie*.

\
bolometrische correctie = visuele magn. - bolometrische magn.\

Er is afgesproken dat de visuele magnitude van de zon gelijk is aan zijn
bolometrische magnitude. De bolometrische correctie van de zon is dus
nul. Nu is het mogelijk een lijstje te maken waarin de bolometrische
correctie voor andere sterren staat.

Dat lijstje ziet er als volgt uit:

    kleur van de ster        bolometrische correctie        
                           (verschil tussen visuele en      
                             bolometrische magnitude)       
    ------------------------------------------------------- 
           blauw                   ongeveer 3                
           blauw-wit               ongeveer 1,5              
           wit                     ongeveer 0,5              
           geel                    ongeveer 0                
           oranje                  ongeveer 0,2              
           rood                    ongeveer 1,5              

Tenslotte geven we nog een voorbeeld. Stel dat een rode ster een visuele
helderheid heeft van magnitude 5,0. Wat is nu zijn bolometrische
helderheid? De bolometrische helderheid is altijd groter dan de visuele
helderheid. Daarom moeten we de bolometrische correctie van de visuele
magnitude aftrekken om de bolometrische magnitude te krijgen. Voor een
rode ster is de bolometrische correctie ongeveer 1치. Zijn visuele
helderheid was magnitude 5. De bolometrische magnitude wordt dan 5 - 1치
= magnitude 3치.

Magnitude 3치 is helderder dan magnitude 5. Lees zonodig ook het verhaal
bij [magnitude](magnitud.html){.two}.
