# Helixnevel

\

De Helixnevel, ook wel aangeduid als NGC 7293 (dat wil zeggen nummer
7293 uit de *N*ew *G*eneral *C*atalogue) is een [planetaire
nevel](planetaire_nevel.html){.two} in het sterrenbeeld Waterman. Van
alle planetaire nevels heeft deze de grootste schijnbare afmetingen: 12
bij 12 [boogminuten](hoeken.html){.two}. Dat is ongeveer de helft van de
schijnbare middellijn van de maan. Hoe groter de schijnbare afmeting van
een planetaire nevel is, hoe geringer ook zijn oppervlakte-helderheid.
De schijnbare helderheid van de Helixnevel is
[magnitude](magnitud.html){.two} 6«.

Daarmee lijkt het een gemakkelijk object voor een verre kijker. Dat valt
echter zwaar tegen. De schijnbare magnitude van een nevel geeft de
helderheid aan als alle materie van de nevel in één punt is
geconcentreerd.

Hoe groter de nevel is, hoe zwakker deze lijkt. Daar komt nog bij dat de
Helixnevel in ons land nooit erg hoog boven de horizon komt te staan.
Maximaal slechts 17 graden! De grote schijnbare afmeting van de
Helixnevel geeft al aan dat de nevel niet al te ver weg staat. Zijn
afstand wordt geschat op ongeveer 450 [lichtjaar](lichtjaa.html){.two}.
Daarmee is de Helixnevel de dichtstbijzijnde planetaire nevel. De ware
diameter bedraagt ongeveer 1,75 lichtjaar. De massa is ongeveer 0,1 keer
de massa van de zon.

Zoals in alle planetaire nevels is de centrale ster een blauwachtige
dwerg. Zijn middellijn is vijftig keer kleiner dan de middellijn van de
zon. Maar de oppervlakte temperatuur is 100.000 graden. De ster heeft
een schijn bare helderheid van magnitude 13,3. De [absolute magnitude\
](absolute.html){.two}bedraagt ongeveer 7«.

De [Hubble Space Telescope](hst.html){.two} heeft ook van de Helixnevel
schitterende opnamen gemaakt. Op deze foto\'s zijn aan de binnenrand van
de nevel duizenden komeetachtige objecten te zien die door hun vorm de
naam «kikkervisjes» hebben gekregen. Met kometen hebben deze
kikkervisjes natuurlijk niets te maken. De objecten bevinden zich op een
afstand van enkele biljoenen kilometers van de centrale ster. Hun ijle
staarten, die elk ruim honderd miljard kilo meter lang zijn, wijzen van
de ster af en vormen een radiaal spakenpatroon, dat overigens ook op
foto\'s genomen vanaf de aarde, te zien is.

Een mogelijke verklaring voor het bestaan van die «kikker visjes» is dat
ze zijn ontstaan tijdens de laatste levens jaren van de ster, toen deze
zijn buitenste gaslagen de ruimte in blies. Het ontstaan van een
planetaire nevel kent namelijk verschillende stadia; de gaslagen die de
ster in het laatste stadium uitstoot zijn veel sneller dan de gas schil
die hij tienduizend jaar eerder wegblies. En als het hete, ijlere gas in
botsing komt met het koele, trage gas ontstaat er een onstabiele
toestand waarbij de twee gassen zich vermengen en de aanvankelijk
gelijkmatige gasnevel begint te verbrokkelen. Bij dit proces valt de
nevel uiteen in kleine, vingerachtige druppeltjes: de kikkervisjes.

Theoretische modellen voorspellen dat de «kikkervisjes» normaal
gesproken een levensduur van een paar honderd duizend jaar hebben; dan
vallen ze uiteen. Maar de stof deeltjes in de kikkervisjes zouden ook
kunnen gaan samen klonteren en een planeetachtig object ter grootte van
de aarde vormen. Deze ijzige objecten zouden van de stervende ster
bewegen en tot het einde der tijden door de inter stellaire ruimte
blijven zwerven.

Meer over allerlei nevels in het algemeen kun je lezen bij het trefwoord
[nevels](nevels.html){.two}.
