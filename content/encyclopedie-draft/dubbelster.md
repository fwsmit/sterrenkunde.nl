+++
title = "Dubbelsterren"
date = 2023-11-17T19:54:58+01:00
draft = false
+++

---
Dubbelsterren zijn stelsels van twee sterren, die om elkaar heen
bewegen.

Aan de hemel kun je één dubbelster duidelijk zien. Het is *Mizar* in het
sterrenbeeld Grote Beer. Een andere naam: voor de Grote Beer is de
Steelpan. Mizar is de op één na laatste ster van de steel.

Kijk op een donkere avond eens goed naar deze ster. Vlak erbij zie je
nòg een sterretje. Dat heet *Alcor*. Alcor draait op zeer grote afstand
rond Mizar. Hij heeft hier ongeveer 800.000 jaar voor nodig.

Vroeger wisten de sterrenkundigen niet dat er sterren zijn die om elkaar
bewegen. Ze dachten dat Alcor en Mizar toevallig in dezelfde richting
stonden. Alcor zou veel verder weg kunnen staan dan Mizar.

Toen in 1610 de sterrenkijker was uitgevonden, bleken er veel meer
sterren dubbel te zijn. Zonder kijker zag men maar één ster. Door de
telecoop gezien stonden er twee vlak bij elkaar. De ster Mizar is zelf
óók weer een dubbelster. Met een kleine kijker kun je dat al zien.

Alcor zie je dan veel verder van Mizar af staan.

In de 17de en 18de eeuw werden er steeds meer dubbel sterren gevonden.
Zouden al deze sterren echt alleen maar toevallig in dezelfde richting
staan? In 1800 bleek, dat dit niet het geval was. William Herschel liet
zien, dat er ook sterren zijn, die echt om elkaar heen draaien.

Zulke sterren worden *fysische dubbelsterren* genoemd. Twee sterren, die
alleen toevallig in dezelfde richting staan, noemen we een *optische
dubbelster.* Dubbelsterren die met het blote oog of in een kijker te
zien zijn noemen we *visuele dubbelsterren*. Een visuele dubbelster kan
dus best een optische dubbelster zijn. De twee sterren staan dan op
verschillende afstanden. Alleen toevallig in ongeveer dezelfde richting.

Zoals verteld noemen we sterren die om elkaar heen bewegen een fysische
dubbelster. Hoe zit dat nu precies? Kun je zeggen dat de ene ster om de
andere heen draait? Stel je eens voor dat beide sterren even zwaar zijn.
Dan zou je net zo goed kunnen zeggen dat de andere om de ene beweegt.

Twee even zware sterren draaien in werkelijkheid om een punt halverwege.
Dat punt heet *barycentrum* of *gemeenschap pelijk zwaartepunt*. Als de
sterren niet even zwaar zijn, ligt het barycentrum niet precies
halverwege. Het bevindt zich dan dichter bij het middelpunt van de zware
ster.

De beide afzonderlijke sterren van een dubbelster noemen we
*componenten*. De helderste component heet de *hoofdster.* De zwakkere
is de *begeleider*. De onderlinge stand van de twee sterren geven we aan
door de *positiehoek*. Deze positiehoek wordt gemeten vanaf het noorden
in de richting van het oosten. Staat de begeleider precies ten oosten
van de hoofdster, dan is de positiehoek 90°.

De schijnbare afstand tussen de beide componeten geven we meestal op in
*boogseconden*. In één graad zitten 60 *boogminuten*. In één boogminuut
weer 60 boogseconden.

Van sommige visuele dubbelsterren veranderen positiehoek en afstand erg
snel. In enkele jaren is er al een verschil te zien. Bij andere sterren
zou je tientallen jaren moeten wachten voordat je een verschil opmerkt.
De tijd, die de sterren nodig hebben om één keer rond het barycentrum te
draaien, is dan erg lang. Die tijd noemen we de periode van de
dubbelster. Hoe korter de periode is, hoe sneller de sterren om elkaar
bewegen.

Als de hoofdster en de begeleider erg dicht bij elkaar, staan, is het
moeilijk om beide sterren apart te zien. Er bestaan dubbelsterren,
waarbij de afstand tussen de componenten zó klein is, dat we ze helemaal
niet kunnen scheiden. Zelfs niet met de grootste kijkers. Je vraagt je
misschien af, hoe we dan toch weten dat het dubbel sterren zijn.

Wel, sommige van die dubbelsterren staan in een bijzondere stand. We
kijken niet recht op de baan, maar van opzij er tegenaan. De twee
sterren worden dan regelmatig door elkaar bedekt. Staan de sterren
achter elkaar, dan bereikt het licht van de achterste ster ons niet
meer. Staan ze een tijdje later naast elkaar, dan komt het licht van
beide sterren op aarde aan.

Zoals gezegd zien we de sterren niet apart. Het lijkt alsof er maar één
ster staat. Die verandert echter voortdurend van helderheid. Hierdoor
weten we dat het om een dubbelster gaat. Deze dubbelsterren worden vaak
*eclips-dubbelsterren* genoemd. Eclips is een ander woord voor
verduistering. De sterren verduisteringen elkaar immers regelmatig. Een
andere naam is *bedekkingsveranderlijken.* Eclips-dubbelsterren zijn
allemaal nauwe dubbelsterren.

De onderlinge afstand is erg klein. We weten dat het dubbelsterren zijn,
omdat we op een bepaalde manier tegen de baan aankijken. Natuurlijk
bestaan er ook nauwe dubbelsterren, waar we een minder gunstige kijk op
hebben.

Vanaf de aarde gezien vindt geen bedekking plaats. De totale helderheid
van de dubbelster verandert nu niet. En vanaf de aarde zijn de
componenten niet apart te zien.

Toch kunnen we er achter komen dat het dubbelsterren zijn.

Dat is namelijk te zien aan het spectrum van de dubbelster.

Deze soort dubbelsterren heet *spectroscopische dubbel sterren.* Bij
veel dubbelsterren is de begeleider erg zwak. Hij straalt niet voldoende
licht uit om aan het spectrum te zien dat het een dubbelster is. Maar
vaak zal dan de hoofdster veel zwaarder zijn dan de begeleider. Daarom
ligt het gemeenschappelijk zwaartepunt dicht bij de hoofdster. Die
beschrijft dus een veel kleinere baan.

Toch kunnen we soms ook van deze sterren ontdekken dat het dubbelsterren
zijn. Ze moeten wel vrij dichtbij ons staan. Het is dan te zien aan de
beweging van de ster aan de hemel.

De sterren staan zelf niet stil in de ruimte. Evenals de zon bewegen
alle sterren met een bepaalde snelheid door het heelal. Ze verplaatsen
zich langs een rechte lijn aan de hemel. De sterren staan echter heel
erg ver weg.

Hierdoor kunnen we deze beweging bijna niet zien. Maar er zijn ook
sterren die wat sneller bewegen. Ze hebben slechts een paar honderd jaar
nodig om zich een halve graad aan de hemel te verplaatsen. Een halve
graad komt overeen met de schijnbare middellijn van de Volle Maan.
Alleen met hele grote kijkers merken we iets van die verplaatsing.

Er worden door zo'n kijker meerdere foto's gemaakt van zo'n ster.
Natuurlijk niet in dezelfde nacht. Liefst een flink aantal jaren uit
elkaar. Als we de foto's dan nauwkeurig vergelijken, zien we dat de
ster iets van plaats is verandert.

Sommige van deze snel bewegende sterren verplaatsen zich echter niet
langs een rechte lijn. Ze maken een golfbeweging. Hierdoor weten we dat
het dubbelsterren zijn. De begeleider kunnen we niet zien. Hij is niet
helder genoeg. We noemen hem een *donkere begeleider*. Door hun
onderlinge aantrekkingskracht draaien de twee sterren om elkaar heen.
Hierdoor ontstaat de slingerende beweging van de hoofdster. De donkere
begeleider maakt ook zo'n slingerende beweging, al zien we dat niet.
Pas als we de positie van de heldere ster nauwkeurig meten, merken we
dat het een dubbelster is. Zulke dubbelsterren noemen we *astrometrische
dubbelsterren.* De *röntgendubbelsterren* vormen een aparte groep. Het
bijzondere van deze dubbelsterren is, dat we er röntgen straling van
ontvangen. Dat is erg krachtige straling.

De hoofdster van een röntgen-dubbelster is meestal een *blauwe
superreus*. Zo'n ster is erg heet en bijzonder groot. De begeleider is
bijna altijd een *neutronenster.* Die kunnen we vanaf de aarde niet
zien. Neutronensterren zijn hele bijzondere sterren. Ze zijn ontzettend
klein.

De middellijn bedraagt slechts ongeveer twintig kilometer.

Toch zijn ze vaak twee of drie keer zo zwaar als onze zon.

Eén kubieke centimeter van zo'n ster zou op aarde meer wegen dan alle
mensen bij elkaar! Neutronensterren hebben dan ook een enorme
aantrekkingskracht. Vooral op kleine afstanden.

De superreus kan de allerbuitenste lagen gas niet goed bij zich houden.
Dat gas stroomt langzaam maar zeker naar de neutronenster toe. De
snelheid van het gas wordt steeds groter. Hierdoor stijgt de
temperatuur. Op het laatst is het gas zó heet, dat het röntgenstraling
gaat uitzenden.

Ook bij röntgen-dubbelsterren kunnen bedekkingen voorkomen.

Als de superreus voor de neutronenster staat, ontvangen we geen
röntgenstraling. Staat de neutronenster voor de superreus, dan merken we
daar nauwelijks iets van.

---
