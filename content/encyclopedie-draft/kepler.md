# Johannes Kepler

\

  -----------------------------------------------------------------------
  ![Johannes Kepler](plaatjes/kepler.gif){vspace="0" hspace="0"}\
  **Johannes Kepler**

  -----------------------------------------------------------------------

De Duitse sterrekundige Johannes Kepler leefde van 1571 tot 1630. Hij
was een ijverig voorvechter van het *heliocentrische wereldbeeld*. Dat
is het wereldbeeld waarin de zon (in het Grieks «helios») in het centrum
van het zonnestelsel staat en de planeten om de zon bewegen.

In 1596, op betrekkelijk jonge leeftijd, publiceerde hij zijn boek
«Prodromus dissertationum Cosmopraphicarum contines Mysterium
Cosmographicum». Door dit boek kregen veel Europese astronomen voor hem
belangstelling en speciaal de Deense sterrenkundige [Tycho
Brahe](brahe.html){.two} (1546-1601) die zijn leven gewijd had aan het
doen van nauwkeurige waarnemingen.

Kepler was overtuigd van het bestaan van een mathematische (=
wiskundige) harmonie in het planetenstelsel. De Schepper had zich, naar
zijn volle overtuiging, laten leiden door wiskundige wetmatigheden. Het
was de taak van de mathematicus astronoom deze wetmatigheden te
doorgronden.

Op verzoek van Tycho Brahe reisde hij in het jaar 1600 naar Praag om
zijn assistent te worden. Om godsdienstige redenen was Tycho Brahe
uitgeweken naar Praag. Niet lang na Keplers\' aankomst in Praag overleed
Brahe in 1601. Na diens dood werd Kepler tot zijn opvolger en keizerlijk
wiskundige benoemd en kreeg hij de zorg opgedragen voor de
wetenschappelijke nalatenschap van Brahe.

Dankzij de nauwkeurige waarnemingen van Tycho Brahe was Kepler in staat
drie wetten op te stellen. Wetten die later wereldberoemd zouden worden.

Hij bewerkte Marswaarnemingen van Tycho, waarbij hij een nieuwe methode
ontwikkelde die hem tot de eerste naar hem genoemde wetten voerde, te
weten:

1.  Een planeet beschrijft een [ellips](ellips.html){.two} om de zon,
    die zich in een der brandpunten van deze ellips bevindt.
2.  De voerstraal (dat is een denkbeeldige lijn tussen het middelpunt
    van de zon en dat van een planeet) van de zon naar de planeet
    beschrijft in gelijke tijden gelijke oppervlakken.

Dit onderzoek publiceerde hij in zijn «Astronomia nova» dat in 1609
verscheen. Vóór deze publicatie vertraagd verscheen had hij twee werken
gepubliceerd; een op het gebied van de optica en een over een nova «De
stella nova in pede Serpen tiarii» die in 1606 verschenen was.

Van 1612 tot 1626 woonde Kepler in Linz. Hij was daar ge westelijk
mathematicus. In Linz schreef hij in 1618 onder meer «Epitome astronomae
Copernicanae» (over de Copernicaanse) astronomie), en in 1619 «Harmonice
mundi», een te Graz begon nen werk over de harmonie in het
planetenstelsel. In dit werk werd ook de derde naar hem genoemde wet
uitgesproken:

1.  De derde machten van de halve grote assen van de banen der planeten
    (wij zeggen gewoon de gemiddelde afstand van de aarde tot de zon in
    [astronomische eenheden](astronom.html){.two} verhouden zich als de
    kwadraten van hun omlooptijden in jaren.

In 1626 verhuisde Kepler naar Ulm waar hij zijn astronomische tafels
liet drukken die in 1627 verschenen onder de titel «Tabulae
Rudolphinae». In 1630 reisde hij naar Regensburg om aan te dringen op
betaling van zijn grote tegoeden op keizerlijke kas, doch hij overleed
daar kort na zijn aan komst.
