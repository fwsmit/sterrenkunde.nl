# Winkelhaak

\

De Franse sterrenkundige *Nicolas-Louis de Lacaille*, die leefde van
1713 tot 1762, heeft een groot deel van zijn leven op de sterrenwacht in
Kaapstad (Zuid-Afrika) door gebracht. Daar hield hij zich onder meer
bezig met het nauwkeurig vaststellen van de posities van duizenden
sterren. Tijdens zijn verblijf op het zuidelijk halfrond heeft hij tal
van nieuwe sterrenbeelden aan de zuidelijke sterrenhemel benoemd. Zo ook
het sterrenbeeld Winkelhaak.

Oorspronkelijk noemde hij dit sterrenbeeld Norma et Regula.

Dat is Latijn en betekent Winkelhaak en Liniaal. Het werd door Lacaille
ingevoerd om enkele hulpmiddelen van de Beeldhouwer (ook een
sterrenbeeld) weer te geven.

Het sterrenbeeld Winkelhaak komt in ons land nooit boven de horizon en
bestaat slechts uit hele zwakke sterren.

Geen enkele ster is helderder dan [magnitude](magnitud.html){.two} 4.

De Latijnse naam van het sterrenbeeld Winkelhaak is *Norma*.

Bij gebruik van de tweede naamval (genitief) wordt dit Normae. Als we
het hebben over de ster alfa (a) van het sterrenbeeld Winkelhaak zeggen
we a Normae of we schrijven a Nor want de officiÃ«le afkorting van het
sterrenbeeld Winkelhaak is Nor.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
