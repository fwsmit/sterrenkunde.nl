+++
title = "Geocentrisch wereldbeeld"
date = 2023-11-17T19:54:58+01:00
draft = false
+++

\

Tegenwoordig weten we allemaal dat de aarde om de zon heen draait. Maar
slechts een paar honderd jaar geleden dacht bijna iedereen dat de zon om
de aarde heen draaide. Eigenlijk niet zo gek, want ze zagen de zon
immers iedere ochtend opkomen in het oosten en \'s avonds ondergaan in
het westen. En niet alleen de zon leek in één dag om de aarde te
draaien, maar ook de planeten en de sterren. Geen wonder dat men dacht
dat de aarde in het middelpunt van het heelal stond. Dit stelsel, waarin
de aarde centraal staat, noemen we het *geocentrisch wereldbeeld* «geo»
is Grieks en betekent «aarde»). Zelfs de beroemde Griekse sterrenkundige
[Claudius Ptolemaeus](ptolemaeus.html){.two}, die leefde van 87 tot 150
na Christus was ervan overtuigd dat de aarde in het centrum van het
heelal stond.

Een van de eerste sterrenkundigen die ervan overtuigd was dat niet de
aarde maar de zon een centrale plaats in het zonnestelsel inneemt was de
Poolse sterrenkundige Nicolaus Copernicus die leefde van 1473 tot 1543.
Maar de meeste geleerden geloofden hem niet. Evenmin werd de beroemde
Italiaanse sterrenkundige [Galileo Galileï](galilei.html){.two}
(1573-1624) geloofd.

Hij werd zelfs door de kerkelijke autoriteiten gedwongen zijn uitspraak,
dat niet de aarde maar de zon centraal staat, terug te nemen.

Wij weten dat door de draaiing van de aarde om zijn as het alleen maar
lijkt alsof zon, planeten en sterren om de aarde heen draaien, maar dat
in werkelijkheid de aarde, evenals alle andere planeten, om de zon
draait. Niet de aarde maar de zon staat dus centraal in het
zonnestelsel. Dit stelsel noemen we daarom het *heliocentrisch
wereldbeeld* («helios» is Grieks en betekent «zon»).
