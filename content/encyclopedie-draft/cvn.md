+++
title = "Jachthonden"
date = 2023-11-17T19:54:58+01:00
draft = false
+++

---
Het sterrenbeeld Jachthonden kun je op een donkere nacht zonder wolken
en maneschijn vinden vlak onder de steel van de steelpan van de Grote
Beer. Het sterrenbeeld bestaat slechts uit enkele zwakke sterren.

De helderste ster van het sterrenbeeld wordt Cor Caroli genoemd, wat wil
zeggen «Karels hart». Het betreft hier een mooie
[dubbelster](/encyclopedie/dubbelster) waarvan de componenten van magnitude
2,80 en 5,39 zijn. In een kleine kijker behoort Cor Caroli tot de
mooiste dubbelsterren aan de hemel.

De jachthonden waren de honden van Boötes, die ermee de beren netjes op
het rechte pad hielden. Overigens is het sterrenbeeld Jachthonden niet
door de Grieken aan de hemel gezet. Het werd aan het eind van de
zeventiende eeuw inge voerd door Johannes Hevelius, als toevoeging op de
48 ster renbeelden van Claudius [Ptolemaeus](/encyclopedie/ptolemae).
Hieronder vind je nog wat gegevens over de twee helderste sterren van
dit sterrenbeeld. In de eerste kolom staat de Griekse letteraanduiding
van de ster, ver volgens de naam, dan de afstand in
[lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en in de laatste kolom de [absolute magnitude](/encyclopedie/absolute).
---
|   |   |   |   |   |   |
|---|---|---|---|---|---|
**Letteraanduiding** |**Naam** |**Afstand** |**Spectraaltype** |**Schijnbare magnitude** |**Absolute magnitude**
    alfa CVn    |Cor Caroli     |130 lj     |A0     |2,80      |-0,1 
    beta CVn    |Asterion       |30 lj      |G0     |4,32      |4,5
    
---     

De Latijnse naam van het sterrenbeeld Jachthonden is *Canes Venatici*.
Bij gebruik van de tweede naamval (genitief) wordt dit Canum
Venaticorum. Als we het hebben over de ster alfa (a) van het
sterrenbeeld Jachthonden zeggen we a Canum Venaticorum of we schrijven a
CVn, want de officiële af korting van het sterrenbeeld Jachthonden is
CVn.

In dit sterrenbeeld staat een heel bekend sterrenstelsel. Het is de
[Draaikolknevel](/encyclopedie/draaikol) die in 1773 werd ontdekt. Het is
bovendien het eerste sterrenstelsel waarin spiraalstructuur werd
ontdekt.
Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
