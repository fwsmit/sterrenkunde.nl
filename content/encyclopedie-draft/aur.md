# Voerman

\

In de [melkweg](melkweg.html){.two} staat het gemakkelijk te herkennen
sterren beeld Voerman (ook wel Wagenmenner genoemd). In de winter vind
je het bijna altijd recht boven je hoofd tussen Perseus en de
Tweelingen. De helderste ster heet Capella, dat betekent geit. Vlak
onder Capella staan nog een stel zwakke sterretjes. Dat zijn de kleine
geitjes waarmee de voerman op zijn arm zit. De geit gaf melk aan Zeus,
toen hij verborgen was voor zijn vader Kronos (dat zijn precies dezelfde
als Jupiter en Saturnus). Capella ligt dan ook in de melkweg! Er zijn
een heleboel beroemde wagenmenners op wie dit sterrenbeeld kan slaan,
maar wie het nu precies is weten we niet.

In het sterrenbeeld Voerman bevinden zich een aantal [open\
sterrenhopen](openster.html){.two}. Je kunt eens proberen er een in een
verrekijker te vinden.

In de onderstaande tabel geven we wat gegevens over de twee helderste
sterren van dit sterrenbeeld. Achtereenvolgens vind je de Griekse
letteraanduiding, de naam, de afstand in
[lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en de [absolute
magnitude](absolute.html){.two}.

  ------ ----- ------------ ------- ----- ------ ------
  alfa   Aur   Capella      45 lj   gG5   0.08   -0.6
  beta   Aur   Menkalinan   65 lj   A2    1.95   0.5
  ------ ----- ------------ ------- ----- ------ ------

De kleine letter g voor het spectraaltype geeft aan dat we met een
reuzenster te maken hebben (giant is de Engelse naam voor reus).

De Latijnse naam van het sterrenbeeld Voerman is *Auriga*.

Bij gebruik van de tweede naamval (genitief) wordt dit Aurigae.

Als we het over de ster alfa (a) van het sterrenbeeld hebben zeggen we a
Aurigae of a Aur, want Aur is de officiÃ«le af korting van het
sterrenbeeld Voerman.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
