+++
title = "Raaf"
date = 2023-11-17T19:54:58+01:00
draft = false
+++

\

Het sterrenbeeld Raaf is een klein sterrenbeeld, dat bij ons in het
voorjaar laag aan de horizon staat tussen de sterrenbeelden Beker en
Maagd. In het oude oosten heeft men in de schrikkeljaren de 13de maand
aan de Raaf gewijd.

Schrikkeljaren gelden van oudsher als «ongeluksjaren», vandaar het
begrip «ongeluksvogel».\
Hieronder tref je enkele gegevens aan over de vier helderste sterren van
de Raaf. Achtereenvolgens vind je de Griekse letteraanduiding, de naam,
de afstand in [lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en de [absolute\
magnitude](absolute.html){.two}.

    alfa Crv     Alchita      63 lj     F2     4,18     2,8 
    beta Crv     Kraz        172 lj    gG4     2,84    -0,8 
    gamma Crv                250 lj     B8     2,78    -1,6 
    delta Crv    Algorab     136 lj     A0     3,11     0,0 

De letter g voor het spectraaltype geeft aan dat we met een reuzenster
te maken hebben (giant is het Engelse woord voor reus).

De Latijnse naam van het sterrenbeeld Raaf is *Corvus*. Bij gebruik van
de tweede naamval wordt dit Corvi. Als we het hebben over de ster alfa
(a) van het sterrenbeeld Raaf zeggen we a Corvi of we schrijven a Crv,
want de officiële afkorting van het sterrenbeeld Raaf is Crv.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
