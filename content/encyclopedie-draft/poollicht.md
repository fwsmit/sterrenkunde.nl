# Poollicht

\

Bij de polen van de aarde is soms een prachtig schouwspel te zien. Het
is het poollicht; een zacht glanzend gekleurd licht dat de hele hemel in
vlam lijkt te zetten. Het ver schijnsel heeft te maken met de
zonne-activiteit.

Het poollicht wordt vaak met de Latijnse namen *auora borealis*
(noorderlicht) of *auora australis* (zuiderlicht) aangeduid. Het kan
bijna zo helder worden als de Volle Maan! Het verschijnsel treedt
gewoonlijk op in de nabij heid van de polen van de aarde, en hoe
noordelijker (of zuidelijker) je op de aardbol woont, hoe
indrukwekkender je het zal kunnen waarnemen. Als je bijvoorbeeld in
Schot land of Alaska zou wonen, zou je al heel veel spectaculaire
verschijningen van het noorderlicht hebben gezien. Soms gaat het
noorderlicht vergezeld van een ruisend en ritselend geluid. Dit
veroorzaakte het oude bijgeloof dat het pool licht ontstond als er een
veldslag aan de hemel woedde, en sommige waarnemers beweerden zelfs dat
ze het gekletter van zwaarden konden horen.

Het poollicht kan in verschillende vormen verschijnen.

Straks zullen we deze nader beschrijven. Eerst moeten we kijken naar de
oorzaken van het poollicht. Dit blijken de
[zonnewind](zonnewind.html){.two} en het *magnetisch veld* van de aarde
te zijn.

De zon zendt voortdurend elektrisch geladen deeltjes uit: protonen, die
een positieve elektrische lading hebben, en elektronen, die negatief
geladen zijn. Deze deeltjes hebben in de buurt van de aarde een snelheid
van ongeveer 400 kilometer per seconde. De stroom deeltjes heeft
ongeveer vier dagen nodig om de aarde te bereiken, en wordt de zonnewind
genoemd. Het aantal deeltjes dat de zon uitzendt varieert sterk. Het
hangt af van de zonne-activiteit. Op sommige momenten zijn er veel meer
deeltjes dan anders.

Ten tijde van een zonnevlekken-minimum is de zonnewind het zwakst, maar
bij een zonnevlekken-maximum is het aantal zonnewinddeeltjes beduidend
groter, en dat neemt nog toe als er een *zonnevlam* optreedt.
Zonnevlammen zijn enorme explosies op de zon, waarbij energie vrijkomt
in de vorm van straling in vrijwel alle golflengten, van röntgen tot
radiostraling toe. De uitstraling van atomaire deeltjes neemt dan ook
toe, en deze bewegen naar de aarde met een snelheid van meer dan 2
miljoen kilometer per uur. Die atomaire deeltjes bereiken ons in
ongeveer twee dagen.

De verschillende soorten straling die bij een zonnevlam vrijkomen
bereiken de aarde veel eerder, want deze hebben dezelfde snelheid als
het licht, zodat de afstand van de zon tot onze planeet in 8,3 minuten
wordt afgelegd.

De röntgenstraling verstoort de elektrisch geladen lucht lagen die samen
de *ionosfeer* vormen. Normaal maakt de ionosfeer
kortegolfradio-uitzendingen over grote afstanden mogelijk, doordat de
geïoniseerde lagen als een spiegel fungeren in de dampkring, Maar als er
een sterke röntgen uitbarsting is bij een zonnevlam, zal de ionosfeer
doorzichtig worden voor radiostraling met korte golflengten. Daardoor
verdwijnen ze in de ruimte, en het gevolg daarvan is dat de
radioverbindingen wegvallen. Om te zien welke effecten de langzamer
bewegende atoomdeeltjes hebben, moeten we eerst naar de aarde en het
magneetveld daarvan kijken.

De aardbol heeft twee geografische polen, de noordpool en de zuidpool.
Maar de aarde heeft ook twee magnetische polen, de magnetische noordpool
en de magnetische zuidpool. De magnetische polen liggen zo\'n 1900
kilometer van de geo grafische polen af. Dat betekent dat de aarde zich
gedraagt als een reusachtige magneet; een feit dat je gemakkelijk met
een kompas kan kontroleren. Je zal zien dat een van de uiteinden van de
kompasnaald steeds naar het noorden wijst.

Eigenlijk moeten we zeggen: de kompasnaald wijst altijd in de richting
van de noordelijke magnetische pool.

Dankzij de metingen van hoogvliegende balonnen en satellieten weten we
nu dat de aarde omgeven wordt door een uitgestrekt gebied waarin
elektronen en protonen met grote snelheid op en neer bewegen in het
magneetveld van de aarde. In dit gebied - de *magnetosfeer* genoemd -
komen de deeltjes van de zonnewind terecht. De magnetosfeer strekt zich
uit over een afstand van tienduizenden kilometers in de ruimte.

De magnetosfeer is niet bolvormig, maar sterk vervormd door de
zonnewind. De deeltjes van de zonnewind botsen met een gemiddelde
snelheid van 400 kilometer per seconde met de magnetosfeer, en daarbij
ontstaat een schokgolf. Door de druk van de zonnewind wordt de
magnetosfeer aan de kant van de zonnewind samengedrukt, maar aan de
andere kant van de aarde strekt deze zeer zich ver uit, tot voorbij de
baan van de maan. De magnetosfeer wordt begrensd door de *magnetopauze*,
een gebied waarin de magnetische invloed van de aarde sterk afneemt.

Binnen de magnetosfeer zijn enkele gebieden met een grotere concentratie
deeltjes gevonden. Deze worden de *Van Allen gordels* genoemd. Ze dragen
de naam van de Amerikaanse geleerde James A. Van Allen die de leiding
had over de vlucht van de Explorer I, een van de eerste kunstmanen
(gelanceerd in 1958) die deze gordels waarnam. In deze torusvormige
gordels spiralen grote aantallen protonen en elektronen tussen de
magnetische polen van de aarde.

De binnenste gordel ligt zo\'n 1000 tot 5000 kilometer boven het
aardoppervlak, terwijl de buitenste gordel zich uitstrekt van 15.000 tot
25.000 kilometer hoogte.

Als het aantal protonen en elektronen in de zonnewind sterk toeneemt ten
gevolge van een zonnevlam, zullen veel van deze deeltjes ingevangen
worden in de Van Allen-gordels.

Deze kunnen niet zoveel deeltjes bevatten, en een aantal daarvan zal in
de buurt van de magnetische polen uit geworpen worden. Dat uitwerpen van
deeltjes gebeurt in dunne stromen, in een gebied dat bekend staat als de
poollicht gordel. Onder tamelijk rustige, normale omstandigheden strekt
dat gebied zich op de nachtzijde van de aarde uit tot ongeveer 59°
breedte; aan de dagzijde ligt de grens ongeveer bij een breedte van 69°.
Maar na een zonnevlam treedt dikwijls ook een *magnetische storm* op,
waarbij de poollichtgordels groter worden. Het gebied breidt zich aan de
verlichte kant van de aardbol uit tot 59°, aan de donkere kant tot 39°
breedte.

Tijdens een magnetische storm stromen grote hoeveelheden protonen en
elektronen uit de Van Allen-gordels, waardoor het poollicht zichtbaar
kan worden op plaatsen die normaal te ver naar het zuiden liggen (of te
ver naar het noorden als we het zuiderlicht waarnemen).

Als de elektrisch geladen deeltjes uit de Van Allen-gordels stromen
hebben ze enorme snelheden; tussen de 50.000 en 100.000 kilometer per
seconde. Dat betekent dat ze grote energie hebben, en wanneer ze in
botsing komen met de luchtmoleculen van de ionosfeer, zullen ze die
ioniseren.

Dat wil zeggen dat elektronen van die luchtmoleculen losgeslagen worden,
en zodra deze ermee recombineren stralen ze licht uit. Dit licht kunnen
wij waarnemen als het poollicht.

Poollichten kunnen in een grote verscheidenheid van vormen waargenomen
worden, en twee verschijningen zullen nooit precies hetzelfde zijn. Om
het poollicht goed te zien moet je echt ver verwijderd zijn van de gloed
van stads verlichting en lampen van autowegen. Indien je nog eens naar
het noorden reist - laten we zeggen naar Schotland of Alaska - of ver
naar het zuiden (bijv. naar Nieuw Zeeland), heb je kans dat je zulke
poollichten ziet. Als je daar komt tijdens een zonnevlekkenmaximum, is
de kans dat je het verschijnsel waarneemt erg groot. Wanneer je
poollicht waarneemt, is het nuttig daarvan aantekeningen te maken. Je
vermeldt de datum en tijd, evenals de waarnemingsomstandigheden: de
hoeveelheid maanlicht, als de maan tenminste aan de hemel staat, het
aanwezig zijn van wolken, en de temperatuur. Het belangrijkste is
natuurlijk een duidelijke beschrijving van het poollicht zelf. Om je
daarbij te helpen, wordt hieronder een beschrijving ge geven van de
verschillende vormen die je bij poollicht kunt waarnemen.

*Rustige bogen*: deze bogen, die zich als een regenboog aan de hemel
uitstrekken, kunnen zowel breed als smal zijn. Ze kunnen gelijkmatig van
helderheid zijn, of heldere plekken vertonen. De bovenste rand is
gewoonlijk wazig, de onder rand scherp begrensd, en daartussen wordt nu
en dan een donkere band waargenomen. Soms is de onderrand regelmatig van
vorm, maar in andere gevallen is deze vrij grillig en erg helder. Deze
bogen kunnen tamelijk snel veranderen in stralen. Soms zie je meer dan
één boog tegelijk, waarbij de bogen tot aan de horizon reiken en
evenwijdig aan elkaar lopen. De bogen kunnen samensmelten, en soms zal
de bovenste boog aan de hemel aan één kant ombuigen (op het noordelijk
halfrond is dat altijd het oostelijke uit einde) en zich als de onderste
boog voortzetten. De kleuren van deze rustige of homogene bogen
variëren, maar meestal zijn ze geelgroen en soms wit. Je dient
natuurlijk ook de kleuren te noteren, en de reikwijdte van de bogen in
graden, zowel in horizontale als in verticale richting.

*Pulserende bogen*: deze zijn vaak alleen aan de hemel te zien;
gewoonlijk hebben ze een blauwgroene kleur. Of de hele boog, of een deel
daarvan varieert met een periode van enkele seconden in helderheid; het
licht wordt af wisselend sterker en zwakker.

*Banden*: deze hebben niet de regelmatige vormen die we van bogen
kennen. De onderrand is meestal scherp begrensd, maar onregelmatig van
vorm. Af en toe is de band gekromd als een deel van een cirkel of van
een ellips. Een brede band kan opgebouwd zijn uit stralen. Banden staan
nooit helemaal stil, maar bewegen voortdurend, en soms vrij snel.

*Draperie*: soms worden de stralen van een band zo lang, dat ze een
gordijn van licht vormen. Eigenlijk is dit type een soort band, maar het
kan zo opvallend zijn dat het een eigen beschrijving verdient. Bij een
gordijn (draperie) worden de banden doorsneden door verticale gebieden
die op schaduwen lijken. Daardoor wekken de banden de indruk van enorme
gordijnen die van hoog aan de hemel neerhangen.

Zoals bij alle vormen van poollicht is het uiterlijk moeilijk te
beschrijven, maar iemand die ooit de pracht van deze reusachtige groen-,
blauw- en witachtige gor dijnen heeft aanschouwd, zal het waarschijnlijk
nooit meer vergeten.

*Stralen*: ze lijken op lichtbundels van enorme schijn werpers die
omhoog schijnen. Ze kunnen dik of dun, lang of kort zijn, en ze kunnen
afzonderlijk of in bundels voor komen. Het lijkt of de stralen in één
punt hoog aan de hemel samenkomen, alsof ze door een onzichtbare
lichtbron uitgestraald worden. Het is duidelijk dat dit een gevolg van
perspectivische vertekening is. Meestal zijn de stralen geelgroen van
kleur, maar soms ook rood, en vaak komen ze samen met andere vormen van
poollicht voor. Nu en dan is een boog opgebouwd uit stralen, en dat komt
af en toe ook bij banden voor. Op andere momenten vormen lange stralen
iets wat op een gordijn lijkt, en soms lijken de stralen uiteengetrokken
te zijn in de vorm van een waaier.

*Diffuse lichtvlekken*: deze zie je gewoonlijk na een intense
verschijning van gordijnen of stralen. Het zijn vlekken met een bleke,
violette, roze of rode kleur, en ze lijken veel op gekleurde wolken.

*Pulserende vlekken*: dit zijn diffuse vlekken die eveneens op wolken
lijken. Ze verschijnen en verdwijnen ritmisch met tussenpozen van een
seconde tot een minuut. Daarbij behouden ze hun vorm en plaats aan de
hemel. Ze worden dikwijls met vlammend poollicht gezien.

*Vlammend poollicht*: dit komt vaak voor na een intense verschijning van
stralen of draperieën, en worden geregeld gevolgd door een corona (zie
hieronder). Veelal neemt het de vorm aan van sterk gebogen lichtgolven
die snel na elkaar omhoog bewegen. Op andere momenten blijven de golven
onzichtbaar, totdat ze brede stralen en vlekken verlichten als ze daar
doorheen bewegen. Het lijkt dan of ze ritmisch verschijnen en weer
verdwijnen.

*Corona* (niet te verwarren met de zonnecorona): Het is een
poollichtverschijnsel dat bestaat uit stralen of banden die allemaal in
één punt van de hemel samen lijken te komen.

Poollichten variëren in hoogte, maar over het algemeen liggen ze tussen
de 100 en 350 kilometer boven het aard oppervlak.

Het poollicht is een ideaal verschijnsel voor amateur astronomen, want
voor het waarnemen daarvan is geen kijker of ander instrument nodig. Het
is ook een mooi schouwspel voor iemand die kan tekenen of schilderen.
Het ver schijnsel kan ook gefotografeerd worden, maar omdat het in
beweging is en niet erg helder in vergelijking met daglicht, zal dat wat
moeilijker zijn. Je hebt in ieder geval een zeer snelle kleurenfilm
nodig, en tijdens het ontwikkelen moet je deze misschien laten
opwaarderen, zodat de filmgevoeligheid kunstmatig vergroot wordt. Infor
meer daarover bij je fotohandel. Als ze de film ontwikke len, kun je hem
wat korter belichten dan anders nodig zou zijn. Het is bovendien aan te
raden een groothoeklens te gebruiken, tenzij het poollicht maar een
klein deel van de hemel beslaat.
