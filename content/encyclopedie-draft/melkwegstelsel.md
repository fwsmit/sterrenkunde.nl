# Het Melkwegstelsel

\

  -----------------------------------------------------------------------
  ![Melkwegstelsel](plaatjes/melkwegstelsel.jpg){vspace="0" hspace="0"}\
  **Melkwegstelsel**

  -----------------------------------------------------------------------

Alle sterren die wij aan de hemel kunnen zien, maken deel uit van één
enorm groot stelsel van sterren. Dit sterren stelsel noemen wij ons
Melkwegstelsel.

Je moet je ons Melkwegstelsel voorstellen als een platte schijf. De
verhouding tussen dikte en diameter komt globaal overeen met die van een
langspeelplaat. Wel is gebleken dat de dikte van de schijf van het
Melkwegstelsel langzaam naar het centrum toeneemt. De schijf heeft een
middellijn van ongeveer 100.000 [lichtjaar](lichtjaar.html){.two}. Dit
betekent dat een lichtstraal 100.000 jaar nodig heeft om van de ene kant
van ons Melkwegstelsel naar de andere kant te komen. De dikte van de
schijf bedraagt bij de buitenste delen minder dan 500 lichtjaar. Naar
het centrum toe neemt de dikte toe tot ruim 10.000 lichtjaar bij de
centrale verdikking. Je ziet dus wel hoe enorm groot ons Melkwegstelsel
is.

De Engelse sterrenkundige *Thomas Wright* was in 1750 de eerste die
dacht dat de sterren in een platte schijf liggen. De lijn die de schijf
in een noordelijke en een zuidelijke helft verdeelt noemen we de
*galactische evenaar.* Ook ons zonnestelsel ligt binnen de platte schijf
van ons Melkwegstelsel. De afstand tot het centrum van het Melkweg
stelsel bedraagt ongeveer 25.000 lichtjaar. De zon bevindt zich ongeveer
25 parsec boven de galactische evenaar.

Het zal je nu misschien ook duidelijk zijn dat we veel meer licht zien
wanneer we vanaf de aarde in het vlak van de schijf blijven kijken dan
wanneer we kijken in enige andere richting. Thomas Wright gaf hiermee al
meer dan 200 jaar geleden de juiste verklaring van wat wij als de
melkweg zien.

Bijna alle objecten die je met het blote oog of met een verrekijker kunt
zien, behoren tot ons Melkwegstelsel. Dus niet alleen de sterren, maar
ook de nevels en de sterren hopen. Het zijn allemaal *galactische
objecten*. Daarmee bedoelen we objecten die tot ons Melkwegstelsel
behoren.

Je denkt nu misschien dat ons Melkwegstelsel wemelt van de sterren. Het
is daarom goed te beseffen dat het Melkweg stelsel eigenlijk zo goed als
leeg is! De ster die het dichtst bij de zon staat is [Proxima
Centauri](proxima.html){.two}. Toch bedraagt deze afstand al meer dan 4
lichtjaar. Die afstand is gelijk aan ongeveer 30 miljoen
zonsmiddellijnen. Als we ons de zon voorstellen als een bal met een
doorsnede van dertig centi meter, dan staat Proxima Centauri al op een
afstand van 9.000 kilometer! En deze verhouding komt redelijk overeen
met de onderlinge afstanden tussen de andere sterren. Ge middeld
bedraagt de afstand tussen twee sterren van het Melkwegstelsel drie tot
vier lichtjaar. Binnen een afstand van 17 lichtjaar van de zon treffen
we slechts 45 sterren aan! Ook de dichtheid van het aanwezige gas is erg
gering. Wanneer we het gemiddelde nemen over het gehele stelsel,
bevinden zich in een volume van één liter ongeveer honderd atomen. Op
aarde bevat één liter lucht gemiddeld maar liefst 30 tril jard
(30.000.000.000.000.000.000.000) moleculen.

De voornaamste bestanddelen van het Melkwegstelsel zijn *waterstof*
(ongeveer 73%) en *helium* (ongeveer 25%).

Alhoewel de gemiddelde dichtheid van het Melkwegstelsel gering is, is de
totale massa aanzienlijk. Dat komt natuurlijk omdat het Melkwegstelsel
zo groot is. De massa wordt geschat op ongeveer 110 miljard keer de
massa van de zon! Die massa bestaat niet alleen uit sterren, maar ook
uit uitgestrekte gas- en stofwolken. Deze gas- en stofwolken
bemoeilijken het waarnemen. Ze houden het licht van de daarachter
gelegen sterren tegen. Dit verschijnsel heet *interstellaire absorptie*.
Vooral optisch is deze inter stellaire absorptie een groot probleem. Met
optisch bedoelen we waarnemen in zichtbaar licht. Radiogolven hebben
bijna geen last van die interstellaire absorptie.

De ontdekking van radiostraling was daarom van buitengewoon groot
belang. Nu kon de hemel in een veel groter golflengte gebied worden
waargenomen. Erg belangrijk was ook de voor spelling van de Nederlandse
sterrenkundige *H.C. van de Hulst* in 1944. Hij ontdekte dat het
waterstof tussen de sterren radiostraling uitzendt met een golflengte
van 21 cm.

In 1951 werd deze radiostraling inderdaad ontdekt. Door de bestudering
van de verdeling van de 21 cm straling zijn de sterrenkundigen er in
geslaagd ons Melkwegstelsel in kaart te brengen. Vooral *Jan H. Oort*
(1900-1992) is beroemd geworden door zijn onderzoekingen. In 1927 stelde
hij reeds vast dat het centrum van het Melkwegstelsel in de richting van
het sterrenbeeld Schutter moest liggen. Ook berekende Oort de massa van
het Melkwegstelsel. In 1954 publiceerde hij zijn beroemde radiokaart van
de spiraalarmen van het Melkwegstelsel. De spiraalstructuur van het
Melkwegstelsel had men ook verwacht. Er was namelijk al bekend dat vele
andere stelsels spiraalarmen hadden. Bovendien had de bestudering van
grote aantallen sterren al aanwijzingen opgeleverd voor de
spiraalstructuur van ons Melkwegstelsel.

Maar het duidelijkste bewijs kwam vooral uit de onderzoekingen van Oort
dankzij de radio-astronomie.

De aanwezigheid van grote hoeveelheden gas en stofwolken in de buurt van
de galactische evenaar zorgen er voor dat we het centrum van het
Melkwegstelsel niet kunnen zien.

Tenminste niet in het zichtbare licht. Binnen het vlak van de melkweg
kunnen we in het gunstigste geval maar ongeveer tienduizend lichtjaar
ver kijken. Maar op de meeste plaatsen is dit veel minder. Gelukkig
ondervinden radiostraling en infrarood-straling geen hinder van deze
interstellaire absorptie. Veel van wat we over het centrum van het
Melkwegstelsel te weten zijn gekomen, is dan ook te danken aan de
radio-sterrenkunde. We wisten dat het centrum van het Melkwegstelsel
zich in de richting van het sterrenbeeld Schutter moest bevinden.
Tegenwoordig weten we nauwkeurig de positie van het centrum van het
Melkweg stelsel. Deze komt namelijk overeen met de positie van de
*radiobron*al zegt een gebied waar héél erg veel radiostraling vandaan
komt. Sagittarius is de Latijnse naam van het sterrenbeeld Schutter. Uit
nauwkeurige waarnemingen met grotere radio telescopen bleek later dat
deze radiobron uit twee delen bestaat. Die delen noemen we Sagittarius A
West (Sgr A West) en Sagittarius A Oost (Sgr A Oost). Sgr A West valt
samen met het werkelijke centrum van ons Melkwegstelsel. Sgr A Oost ligt
hier zo\'n achttien lichtjaar oostelijk van.

In Sgr A West bevindt zich een uiterst compacte radiokern.

De middellijn ervan is kleiner dan 80 lichtminuten. Toch is de
helderheid van deze bron erg groot. Daarom moet ze wel deeltjes bevatten
die zeer hoge energieën hebben. Uit infrarood-bronnen, die met hoge
snelheden rondom de kern bewegen, weten we ook dat de massa van deze
compacte radiokern heel erg groot is.

Centra van sterrenstelsels zijn over het algemeen plaatsen waar het
rumoerig in toegaat. Er vinden regelmatig enorme uitbarstingen plaats.
Zo ook in ons Melkwegstelsel. Uit het onderzoek van de 21 cm straling
bleek dat grote massa\'s interstellair gas met enorme snelheden naar
buiten bewegen.

Soms met snelheden van meer dan honderd kilometer per seconde. Niet
alleen binnen het melkwegvlak worden objecten aangetroffen die zich met
grote snelheid van de kern verwijderen. Ook buiten het melkwegvlak
vinden we een aantal van dergelijke objecten. Al deze wolken tezamen
bevatten wel een miljoen zonsmassa\'s aan materie.

Dankzij radiowaarnemingen werd nog een andere vreemde ontdekking gedaan.
Binnen een straal van 700 parsec (= 2300 lichtjaar) rondom de kern,
blijkt het grootste gedeelte van het interstellaire gas zich in een snel
ronddraaiende schijf te bevinden. Dit materiaal lijkt echter totaal niet
verstoord te worden door de naar buiten gerichte bewegingen. Uit de
waargenomen rotatiesnelheden konden de sterrenkundigen de verdeling van
de massa in het centrale deel van het sterren stelsel berekenen. Binnen
een afstand van duizend parsec van het galactische centrum moet ongeveer
150 miljoen zonsmassa\'s aan materie aanwezig zijn. Binnen een afstand
van 100 parsec vanaf het galactisch middelpunt is dit acht miljoen
zonsmassa\'s.

Verreweg de meeste massa van het Melkwegstelsel bevindt zich in de
platte schijf. De sterren van de melkweg die we kunnen zien, bevinden
zich op afstanden tot zo\'n 6500 lichtjaar.

Door het interstellaire stof en gas kunnen we niet verder kijken. De
losse sterren die de sterrenbeelden vormen staan véél dichterbij. De
meeste binnen een afstand van ongeveer driehonderd lichtjaar.

Het centrale gebied van het Melkwegstelsel bevat voornamelijk oude
sterren. De spiraalarmen bevatten jonge en oude sterren (waaronder de
zon), open sterrenhopen en nevels. Uit deze nevels kunnen nieuwe sterren
ontstaan. Het aantal [open sterrenhopen](openster.html){.two} in ons
Melkwegstelsel wordt geschat op zo\'n 18.000.

Gemiddeld bevatten ze ongeveer honderd sterren. De meeste open
sterrenhopen kunnen we echter niet zien. Dat komt door de interstellaire
absorptie.

Behalve in de schijf en in de kern zijn er ook sterren te vinden in een
grote bolvormige ruimte rondom het centrum van het Melkwegstelsel. Deze
bolvormige ruimte noemen we de *halo* van het Melkwegstelsel. Deze halo
heeft een middellijn van zo\'n 120.000 lichtjaar. Sterren die zich in
deze bolvormige ruimte bevinden staan in grote groepen bijeen. Het zijn
de [bolvormige sterrenhopen](bolvormi.html){.two}. Deze bolvormige
sterrenhopen behoren tot de oudste objecten in ons Melkwegstelsel. Het
aantal bolvormige sterrenhopen bedraagt ongeveer vijfhonderd. Gemiddeld
hebben ze een massa die overeen komt met een miljoen zonsmassa\'s.

De verdeling van de bolvormige sterrenhopen heeft de sterrenkundigen
veel geleerd over de vorm en de grootte van de oerwolk waaruit het
Melkwegstelsel is ontstaan.

Terwijl in de oerwolk sterren geboren werden begon de wolk door zijn
eigen zwaartekracht samen te trekken. Dit samen trekken ging maar erg
langzaam. Sommige sterrenkundigen denken dat de oerwolk zelfs al een
kleine rotatie had.

Dat zou dan verklaren waarom de gasmassa waaruit de oerwolk bestond,
niet tot een bol, maar tot een schijf samentrok.

Het samentrekken ging zo\'n honderd miljoen jaar door. Ge durende die
tijd ontstonden natuurlijk ook steeds nieuwe sterren. Maar de bolvormige
sterrenhopen deden niet aan die samentrekking mee. Door hun hoeveelheid
aan sterren was de massa zó groot dat ze stabiele groepen vormden.

Doordat de wolk samentrok, ging deze ook roteren. Net zoals dat gebeurt
bij een gaswolk waaruit een ster ontstaat.

Het Melkwegstelsel draait dus om zijn as. Net zoals de zon en de
planeten dat doen. Natuurlijk doet ook de zon aan deze beweging mee. Ze
heeft maar liefst 220 miljoen jaar nodig om één keer om het centrum van
het Melkwegstelsel te bewegen. En toch doet de zon dat met een enorme
snelheid! Iedere seconde legt de zon zo\'n 250 kilometer af in zijn baan
om het melkwegcentrum. Ook hieruit blijkt weer de geweldige grootte van
het Melkwegstelsel.

Ons Melkwegstelsel met zijn sterren, nevels en sterren hopen, is niet
het enige sterrenstelsel in het heelal. Er zijn vele miljoenen van zulke
sterrenstelsels ontdekt. In het hele heelal zijn er vele miljarden
sterrenstelsels. Omdat ze buiten ons eigen Melkwegstelsel staan noemen
we ze *extra¿ : ' galactische stelsels*. Veel van deze extra-galactische
stelsels zien er ongeveer net zo uit als ons eigen stelsel. Een mooi
voorbeeld is de [Andromedanevel](andromedanevel.html){.two}. Dit
sterrenstelsel in het sterrenbeeld Andromeda is op heldere avonden in
het najaar als een wazig vlekje met het blote oog te zien. De Andromeda
nevel is ook een groot schijfvormig sterrenstelsels met mooie
spiraalarmen.

De sterrenstelsels staan in het heelal vaak in groepen bij elkaar. Zo\'n
groep van sterrenstelsels noemen we een *cluster*.

De cluster waar ons Melkwegstelsel toe behoort heet de [Lokale
Groep](lokalegr.html){.two}. In de Lokale Groep bevinden zich enkele
tientallen sterrenstelsels. Het grootste stelsel van de Lokale Groep is
de Andromedanevel. Alle andere leden van de Lokale Groep zijn kleiner
dan ons Melkwegstelsel.

De Lokale Groep maakt weer deel uit van een grote groep sterrenstelsels.
Kijk voor meer informatie hierover bij het trefwoord
[supercluster](superclu.html){.two}.
