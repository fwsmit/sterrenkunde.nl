+++
title = "Dierenriem"
date = 2023-11-17T19:54:58+01:00
draft = false
+++

\

De dierenriem is een strook aan de sterrenhemel, waar zon, maan en
planeten in te vinden zijn.

De aarde draait in één jaar om de zon. Hierdoor zien we de zon steeds in
een andere richting tussen de sterren staan. Hij beschrijft in de loop
van een jaar als het ware een cirkel aan de hemel. Deze cirkel wordt de
*ecliptica* of *zonsweg* genoemd.

De maan en de planeten zijn altijd in de buurt van de ecliptica te
vinden. De ene keer staan ze er wat boven. Dan weer wat er onder. De
afstand tot de ecliptica is echter nooit groter dan negen graden.

Alleen de planeet Pluto is een buitenbeentje. Die staat soms wel 17
graden van de ecliptica af.

De strook, waar de maan en de planeten altijd in te vinden zijn heeft
een breedte van ongeveer 18 graden.

De ecliptica loopt midden door deze strook heen. De strook wordt
dierenriem genoemd.

In de loop van een jaar schuift de zon door 13 sterren beelden. Twaalf
hiervan heten de sterrenbeelden van de dierenriem. Het zijn Vissen, Ram,
Stier, Tweelingen, Kreeft, Leeuw, Maagd, Weegschaal, Schorpioen,
Schutter, Steenbok en Waterman. Zeven van deze sterrenbeelden hebben
namen van dieren. Vandaar de naam dierenriem.

Het 13de sterrenbeeld is Slangedrager. Bij het begin van de winter gaat
de zon door het zuidelijkste deel van dit sterrenbeeld heen.
Waarschijnlijk hoorde dit deel van de Slangedrager vroeger bij de
Schorpioen.

De dierenriem is verdeeld in twaalf gelijke stukken.

Elk stuk is 30 graden lang en heeft zijn eigen naam.

Het zijn de namen van de sterrenbeelden van de dieren riem. Deze stukken
heten de tekens van de dierenriem.
