+++
title = "Kreeft"
date = 2023-11-17T19:54:58+01:00
draft = false
+++

---
De Kreeft is één van de twaalf sterrenbeelden van de
[dierenriem](/encyclopedie/dierenriem). Dat betekent dus dat de zon in zijn
schijnbare baan aan de hemel ook een tijdje in dit sterrenbeeld komt te
staan.

Het sterrenbeeld Kreeft ligt tussen de Leeuw, Tweelingen en Kleine Hond.
In het voorjaar kun je de zwakke sterren van dit sterrenbeeld in het
zuiden aan de hemel vinden. In het midden van het sterrenbeeld staat de
[open sterrenhoop](/encyclopedie/sterrenhopen) de Krib (in het Latijn: Praesepe). Met een verrekijker is deze sterrenhoop al goed te zien.

Je kent de kreeft nog wel uit het tweede avontuur van Hercules, die de
kreeft dood trapte. Sindsdien staat volgens de Romeinen, en ook volgens
de Grieken, de kreeft aan de hemel.
Hieronder vind je nog wat gegevens over de vier helderste sterren van
dit sterrenbeeld. In de eerste kolom vind je de Griekse
letteraanduiding, gevolgd door de naam. Vervolgens vind je de afstand in
[lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en tenslotte de [absolute magnitude](/encyclopedie/absolute).

  ----------- ------------------- -------- ----- ------ ------
  |   |   |   |   |   |   |
|---|---|---|---|---|---|
**Letteraanduiding** |**Naam** |**Afstand** |**Spectraaltype** |**Schijnbare magnitude** |**Absolute magnitude**
  alfa Cnc    |Acubens             |99 lj    |F0    |4,27   |1,9
  beta Cnc    |N/A                 |220 lj   |gK4   |3,76   |-0,4
  gamma Cnc   |Asellus Borealis    |230 lj   |A0    |4,73   |0,5
  delta Cnc   |Asellus Australis   |220 lj   |gK0   |4,17   |0,0
  ----------- ------------------- -------- ----- ------ ------

De kleine letter g bij enkele spectraaltypen wil zeggen dat we met een
reuzenster te maken hebben (giant is het Engelse woord voor reus).

De Latijnse naam van het sterrenbeeld Kreeft is *Cancer*. Bij.

gebruik van de tweede naamval wordt dit Cancri. Als we het hebben over
de ster alfa (a) van het sterrenbeeld Kreeft zeggen we a Cancri, of we
schrijven a Cnc, want de officiële afkorting van het sterrenbeeld Kreeft
is Cnc.
Hoewel het sterrenbeeld Kreeft geen heldere sterren bevat, is het één
van de oudste sterrenbeelden van de dierenriem.

Enkele duizenden jaren geleden stond de zon in dit sterren beeld op het
moment dat het *zomersolstitium* bereikt werd, dus wanneer de zon zijn
noordelijkste positie bereikte. De zon stond dan voor waarnemers op
23^e^ graad [noorderbreedte
](geografi.html){.two}precies in het *zenit* (het punt recht boven je
hoofd; die breedtegraad wordt dan ook nog steeds de *Kreeftskeerkring*
genoemd. Als gevolg van de precessie (de tolbeweging van de aarde),
bereikt de zon zijn noordelijkste stand nu op de grens van de
sterrenbeelden Kreeft en Tweelingen.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
