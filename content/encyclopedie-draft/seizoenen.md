+++
title = "Seizoenen"
date = 2023-11-17T19:54:58+01:00
draft = false
+++

---
De *as* van de aarde is een denkbeeldige lijn die van de zuid pool van
de aarde door het middelpunt naar de noordpool loopt. De aardas staat
ten opzichte van de zon een beetje schuin. Zo\'n 23Â« graad. Dat is erg
belangrijk, want hierdoor ontstaan de seizoenen.

Als het op het noordelijk halfrond zomer is staat de noord pool naar de
zon gekeerd. De zon gaat op de noordpool niet onder. Dus zelfs midden in
de nacht kunnen we daar de zon boven de horizon zien staan. Dat noemen
we dan ook de *middernachtzon*. Op de zuidpool daarentegen komt de zon
dan niet boven de horizon. Daar heerst nu de lange poolnacht.

De seizoenen ontstaan dus niet doordat de afstand tussen de aarde en de
zon niet altijd hetzelfde is. Bovendien staat de aarde juist het dichtst
bij de zon als het bij ons (dus op het noordelijk halfrond) winter is.

Gemiddeld bedraagt de afstand van de aarde tot de zon 149,6 miljoen
kilometer. Deze afstand wordt een *astronomische eenheid* genoemd. Vaak
wordt die afgerond naar 150 miljoen kilometer. Het punt in de aardbaan
waar de afstand tot de zon het kleinst is heet het *perihelium* (peri is
grieks voor dichtbij en helios voor zon). De afstand bedraagt dan 147,1
miljoen kilometer. Het punt in de aardbaan waar de afstand tot de zon
het grootst is noemen we *aphelium* (apo is grieks voor veraf). De
grootste afstand van de aarde tot de zon bedraagt 152,1 miljoen
kilometer. In december staat de aarde dus 5 miljoen kilometer dichterbij
de zon dan in de zomer. Maar zoals verteld heeft dit niets te maken met
de seizoenen.

---
