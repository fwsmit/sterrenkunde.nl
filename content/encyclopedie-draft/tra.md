# Zuidelijke Driehoek

\

In het boek «Uranometrie» van de Duitse sterrenkundige *Johann Bayer*
(1572-1625) komen we dit sterrenbeeld voor het eerst tegen. De sterren
van de Zuidelijke Driehoek zijn wat helderder dan de sterren van het
sterrenbeeld Driehoek op het noordelijk halfrond van de hemelbol. In ons
land is het sterrenbeeld Zuidelijke Driehoek nooit te zien.\
Hieronder vind je wat gegevens over de drie sterren die het sterrenbeeld
Zuidelijke Driehoek vormen. In de eerste kolom vind je de Griekse
letteraanduiding, daar achter de afstand in
[lichtjaar](lichtjaa.html){.two}, het
[spectraaltype](spectraa.html){.two}, de [schijnbare\
magnitude](schijnba.html){.two} en tenslotte de [absolute
magnitude](absolute.html){.two}.

     
    alfa TrA        99 lj       K5       1,88       -0,5 
    beta TrA        38 lj       F0       3,04        2,7 
    gamma TrA      113 lj       A0       3,06        0,3 

De Latijnse naam van het sterrenbeeld Zuidelijke Driehoek is *Triangulum
Australe*. Bij gebruik van de tweede naamval (genitief) wordt dit
Trianguli Australis. Als we het hebben over de ster alfa (a) van het
sterrenbeeld Zuidelijke Drie hoek zeggen we a Trianguli Australis of we
schrijven a TrA want de officiële afkorting van het sterrenbeeld
Zuidelijke Driehoek is TrA.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
