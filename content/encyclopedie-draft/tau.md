+++
title = "Stier"
date = 2023-11-17T19:54:58+01:00
draft = false
+++

\

Je kunt dit sterrenbeeld gemakkelijk vanuit de Pleiaden vinden dat de
nek van de Stier vormt. De heldere, rode hoofdster, heet Aldebaran, wat
vermoedelijk «volger» be tekent. Voor de oude volkeren was Aldebaran het
oog van de Stier die uit woede over de aanval van Orion rood geworden
was. Aldebaran is ook de hoofdster van de [open sterrenhoop\
](sterrenh.html){.two}Hyaden. De Hyaden vormen een groep van 50 sterren,
die met dezelfde snelheid door de ruimte bewegen.

Zeer bekend is de open sterrenhoop [Pleiaden](sterrenh.html){.two} of
*Zevengesternte*, waarin je met goede ogen zes sterren ziet. In een
verrekijker zie je er al 20 tot 30 en in een sterrenkijker enkele
honderden.

In het sterrenbeeld Stier bevindt zich ook een hele beroemde nevel. Dat
is de [Krabnevel](krabnevel.html){.two}.

Zoals gezegd stelt Aldebaran het bloeddoorlopen oog van de Stier voor.
Zeus, de oppergod, had zich vermomd als stier omdat hij verliefd was op
een prinses uit Foenicië. Maar Hera, zijn vrouw, was jaloers en daarom
vermomde Zeus zich als stier en ging naar het meisje toe. Zij heette
Europa en Zeus deed - als stier - heel vriendelijk tegen haar zodat
Europa op zijn rug klom. Toen begon de stier ineens in de richting van
de zee te rennen. De stier zwom twee dagen lang door de zee, maar zo
kalm dat Europa helemaal niet bang was. Toen zette hij Europa aan land
en hij zei: «Dit land zal voortaan voor altijd naar jou heten». En vanaf
die tijd heet dat werelddeel Europa.\
Hieronder de gegevens over de twee helderste sterren van het
sterrenbeeld Stier. Na de Griekse letteraanduiding en naam vind je de
afstand in [lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en tenslotte de [absolute
magnitude](absolute.html){.two}.

    alfa Tau    Aldebaran      64 lj    gK5     0,85     -0,6 
    beta Tau    Nath          142 lj     B7     1,78     -1,5 

De kleine letter g bij het spectraaltype van Aldebaran geeft aan dat
deze ster een reuzenster is (het Engelse woord voor reus is giant). De
middellijn van Aldebaran is maar liefst 36 keer zo groot dan de
middellijn van de zon! De Latijnse naam van het sterrenbeeld Stier is
*Taurus*. Bij gebruik van de tweede naamval (genitief) wordt het Tauri.

Als we het hebben over de ster alfa (a) van het sterrenbeeld Stier
zeggen we a Tauri of we schrijven a Tau want de officiële afkorting van
het sterrenbeeld Stier is Tau.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
