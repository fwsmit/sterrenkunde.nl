# Andromedanevel

\

  -----------------------------------------------------------------------
  ![De Andromedanevel (M31)](plaatjes/andromedanevel.jpg){vspace="0"
  hspace="0"}\
  **De Andromedanevel (M31)**

  -----------------------------------------------------------------------

Als je op een heldere herfstnacht naar het sterrenbeeld Andromeda kijkt,
kun je daar onder gunstige omstandigheden met het blote oog reeds een
wazig vlekje zien. Dat is de beroemde Andromedanevel. Je moet dan
natuurlijk geen last hebben van storend maan- of stadslicht. Het beste
kun je bovendien een verrekijker gebruiken.

De Andromedanevel is reeds in de 10de eeuw beschreven door de Arabische
sterrenkundige *al-Soefi* en in 1612, na de uitvinding van de kijker,
opnieuw ontdekt door *Simon Marius*.

Pas sinds 1924 weten we dat de Andromedanevel ver buiten ons eigen
Melkwegstelsel ligt. Dat werd ontdekt door de Amerikaanse sterrenkundige
*Edwin Hubble* toen deze met de 2« meter telescoop van de Mount Wilson
sterrenwacht in de nevel afzonderlijke [cepheïden](cepheide.html){.two}
waarnam aan de hand waarvan hij de afstand kon bepalen.

De Andromedanevel is dus een [sterrenstelsel](sterrenstelsel.html){.two}
zoals ons eigen [Melkwegstelsel](melkwegs.html){.two}. Het heeft ook de
vorm van ons eigen Melk wegstelsel maar is wat groter en heeft bovendien
een wat grotere massa dan ons eigen melkwegstelsel. De afstand bedraagt
2,2 miljoen [lichtjaar](lichtjaar.html){.two} (dat is 675.000 *parsec*,
want één parsec komt overeen met 3,26 lichtjaar). De middellijn bedraagt
ongeveer 200.000 lichtjaar. De massa komt overeen met bijna 350 miljard
zonsmassa\'s! De Andromedanevel is het verst verwijderde object dat we
zonder kijker aan de hemel kunnen zien. Je moet wel bedenken dat als je
naar de Andromedanevel kijkt, je 2,2 miljoen jaar in het verleden kijkt.
Het licht heeft immers 2,2 miljoen jaar nodig om van de Andromedanevel
naar je oog te komen. In feite zie je de Andromedanevel dus zoals ze er
2,2 miljoen jaar geleden uitzag.

De Andromedanevel maakt evenals ons eigen Melkwegstelsel deel uit van de
*Lokale Groep*. Dat is een groep van zo\'n dertig sterrenstelsels die
allemaal erg dichtbij staan.

Astronomisch gezien tenminste. De Andromedanevel is het grootste lid van
deze groep, gevolgd door ons eigen Melkwegstelsel. De Andromedanevel
wordt ook wel aangeduid als M 31 of NGC 224. Dat betekent dat de nevel
als nummer 31 voorkomt in de beroemde
[Messiercatalogus](messierl.html){.two} of als nummer 224 in de [New
General Catalogue](ngc.html){.two}.

In het centrum van de Andromedanevel bevindt zich een kleine rode kern.
Die is vermoedelijk niet meer dan zo\'n 20 licht jaar groot. Deze kern
zendt sterke continue *radiostraling* uit. Mogelijk wordt deze
radiostraling veroorzaakt door *supernova -explosies*. In 1885 vlamde in
dit gebied een [supernova](supernova.html){.two} op die bijna met het
blote oog te zien was (S And) en maandenlang met kleine kijkers werd
waargenomen.

De Andromedanevel bezit twee satellietsystemen: NGC 221 (M 32) en NGC
205 (M 110). Het soort sterren van NGC 205 is hetzelfde als dat in de
[bolvormige sterrenhopen](bolvormi.html){.two} in ons Melkwegstelsel. In
de buitenste spiraalarmen van de Andromeda nevel komt de sterwolk NGC
206 voor. Deze bevat honderden bijzonder heldere sterren. Met een
radiotelescoop in de 21 cm-straling van neutraal waterstof gezien,
blijkt de Andromedanevel een ongeveer tweemaal zo grote diameter te
hebben als in zichtbaar licht. Dat wijst erop dat net als bij ons
Melkwegstelsel de Andromedanevel zich veel verder uitstrekt dan alleen
de sterren.

Evenals ons eigen Melkwegstelsel is de Andromedanevel om geven door een
schil van bolvormige sterrenhopen. Er zijn er reeds meer dan 300
gevonden.
