+++
title = "Olifantslurven"
date = 2023-11-17T19:54:58+01:00
draft = false
+++

\

In de ruimte tussen de sterren bevinden zich wolken waterstof gas.
Indien zo\'n wolk waterstofgas zich in de buurt van een hete ster
bevindt wordt het gas door die ster verhit. Als de ster heel erg heet
is, kan het waterstofgas zó verhit worden, dat de atomen van dat gas één
of meerdere elektronen ver liezen. We noemen dit gas dan *geïoniseerde
waterstof*. Ook wordt wel eens gesproken van een [H
IIgebied](h%20iigebi.html){.two}. De letter H stelt het scheikundig
symbool voor van waterstof. Het gas dat zich verder van de ster bevindt
ontvangt minder warmte en verliest daarom geen elektronen. Dit gas wordt
*neutraal waterstof* genoemd. Ook wordt wel eens gesproken van een *H
I-gebied*.

De geïoniseerde waterstof (H II-gebied) is veel heter dan het neutrale
waterstof (H I-gebied). Ook is de dichtheid van het geïoniseerde
waterstof veel groter. Door de grotere druk van het H II-gas breidt dit
zich explosief uit tot ver in het gebied van de neutrale waterstof. Het
oprukkende gebied van het H II-gas zal hierdoor in- en uitstulpingen
gaan vertonen. Dat gebeurt altijd als hetere en koelere, dichtere en
dunnere gassen of vloeistoffen in elkaar proberen door te dringen. Er
ontstaan lange slurfachtige uitstul pingen van het koelere gas in het
hetere. Deze uitstulpingen worden *olifantslurven* genoemd. Het gas
hiervan is minder heet. Daardoor steken deze olifantslurven donker af
tegen een vaak lichtere achtergrond van het H II-gebied. Uiteinde lijk
scheuren delen van de olifantslurf geheel los en verliezen hun
verbinding met het gebied van het neutrale gas. Nu zijn ze aan alle
kanten door het hete H II-gas omgeven. Dat hete gas drukt op het koelere
gas en wordt hierdoor van buitenaf verder samengeperst. De dichtheid in
de losgescheurde H I-flarden neemt toe. Ook zulke objecten zijn vaak bij
heldere nevels te vinden. Ze zien er uit als donkere, ronde plekjes,
welke *globulen* worden genoemd. De dichtheid van de deeltjes in de
globulen kan meer dan duizend keer hoger zijn dan in normale donkere
wolken. Hun middellijn bedraagt ongeveer 0,1 tot 1,5
[lichtjaar](lichtjaa.html){.two}.
