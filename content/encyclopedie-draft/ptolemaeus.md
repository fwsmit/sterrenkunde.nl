# Claudius Ptolemaeus

\

  -----------------------------------------------------------------------
  ![Claudius Ptolemaeus](plaatjes/ptolemaeus.jpg){vspace="0" hspace="0"}\
  **Claudius Ptolemaeus**

  -----------------------------------------------------------------------

Claudius Ptolemaeus was een beroemd Grieks sterrenkundige, geograaf,
wiskundige en muziektheoreticus die leefde in Alexandrië van 87 tot 150
na Christus. Zijn belangrijkste werk schreef hij in het jaar 137 onder
de naam « *Megalè suntaxis tès astronomias*». Dat betekent: «Grote
verhandeling over de sterrenkunde». Dit werk bestaat uit maar liefst 13
delen. Het geeft een compleet overzicht van de sterrenkunde in de
Oudheid.

Ook bevat het werk de oudst bekende catalogus van helderheden van meer
dan duizend sterren alsmede 48 namen van sterren beelden die heden ten
dage nog steeds worden gebruikt.

In de negende eeuw werd dit werk vanuit het Grieks in het Arabisch
vertaald. Onder zijn Arabische titel « [Almagest](almagest.html){.two}»
dat «grootste» betekent, is dit werk wereldberoemd geworden. In de 12e
eeuw volgde nog een Latijnse vertaling. Tot in de 16e eeuw is de
Almagest het belangrijkste sterrenkundige werk geweest. Het geeft een
compleet overzicht van de sterrenkunde in de Oudheid.

Ptolemaeus dacht dat de aarde in het middelpunt van het heelal stond. De
zon, planeten en sterren zouden om de aarde heen bewegen. Dit
wereldbeeld noemen we het *geocentrische wereld beeld* omdat de aarde
(geo is het Griekse woord voor aarde) hierin centraal staat.

Tegenwoordig weten we dat niet de aarde maar de zon een centrale plaats
in het zonnestelsel inneemt en dat alle planeten om de zon bewegen. Dit
wereldbeeld noemen we het *heliocentrische wereldbeeld* (helios is het
Griekse woord voor zon).

Ptolemaeus heeft nog veel meer wetenschappelijke boeken geschreven. Zijn
«Geographia», een gids voor het maken van kaarten, heeft grote invloed
gehad. Niet alleen op ontdek kingsreizen, maar ook op de cartografie.
Dat is de weten schap die betrekking heeft op geografische kaarten en
haar vervaardiging.

Andere werken van Ptolemaeus waarin wiskundige hulpmiddelen voor de
astronomie behandeld worden zijn «Analemna, Planis phaerium» en
«Hypotheses planetarum» dat over de beweging van de planeten gaat. Zijn
«Optica» bevat onder meer metingen over lichtbreking en zijn «Harmonica»
vormt een van de belangrijkste bronnen voor de kennis van de antieke
muziektheorie.
