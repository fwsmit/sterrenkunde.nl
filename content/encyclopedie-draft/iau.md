+++
title = "Internationale Astronomische Unie"
date = 2023-11-17T19:54:58+01:00
draft = false
+++

---
De Internationale Astronomische Unie ( *IAU*) is in 1919 in Brussel
opgericht tijdens de eerste vergadering van de Inter national Research
Council. De belangrijkste figuur bij de vorming van de IAU was de
Amerikaanse sterrenkundige *George Ellery Hale*, een man die binnen de
sterrenkunde bij zonder veel dingen heeft gedaan.

Nederland werd in 1922 lid van de IAU. Inmiddels heeft de organisatie
7000 leden uit 55 verschillende landen. Ongeveer 2% van deze leden is
uit ons land afkomstig. Maar in leidende functies binnen de IAU heeft
ons land steeds een veel groter aandeel gehad. Drie presidenten (de
hoogste functie binnen de IAU) heeft ons land geleverd. Dat waren de
sterrenkundigen *Willem de Sitter*, *Jan Hendrik Oort* en *Adriaan
Blauw*. In augustus 1994 is opnieuw een Nederlandse sterrenkundige tot
president gekozen. Dat is *Lodewijk Woltjer*. Verder heeft ons land drie
Algemeen Secretarissen geleverd ( *Jan H. Oort*, *P. Oosterhoff* en
*Cees de Jager*) alsmede een behoorlijk aantal voorzitters van allerlei
commissies binnen de IAU.

Iedere drie jaar houdt de Internationale Astronomische Unie een groot
congres. In 1928 kwam deze « *General Assembly*» zoals zo\'n congres
genoemd wordt, voor de eerste keer in ons land bijeen. Dat gebeurde in
juli van dat jaar in Leiden. Het gehele gezelschap paste toen nog op één
foto.

In augustus 1994 vond het driejaarlijkse congres opnieuw in ons land
plaats. Dit keer in Den Haag. Hier waren zo\'n tweeduizend astronomen
uit de gehele wereld aanwezig.

Veel van de activiteiten zijn tegenwoordig verschoven naar speciale
lezingen, *symposia* genoemd. Bij het congres in Den Haag werden naast
de algemene bijeenkomst een zestal symposia over uiteenlopende
onderwerpen georganiseerd. Dat heeft grote voordelen, omdat een
bezoekend sterrenkundige nu zowel de Algemene Vergadering als een
IAU-symposium kan bij wonen.

Het belang van persoonlijke contacten tussen astronomen moet niet worden
onderschat. Zo'n bijeenkomst is dé gelegen heid om ervaringen en
resultaten uit te wisselen. Het grootste gedeelte van de vergaderingen
en symposia staat in het teken van wetenschappelijke besprekingen. Maar
er moeten ook min of meer zakelijke beslissingen worden genomen. Zo
hebben we tegenwoordig een systeem van galactische coördinaten, waarbij
het nulpunt in het centrum van ons melkwegstelsel ligt. Zoiets ontstaat
natuurlijk niet vanzelf, er moet een besluit over genomen worden. Zo\'n
besluit wordt voorbereid door een commissie uit de Unie en tijdens de
algemene vergadering wordt een beslissing genomen. Zo gaat het ook met
zaken als de namen van planetoïden, maankraters en nieuw ontdekte manen.

Als je geen Unie hebt die dat soort zaken coördineert, wordt het al snel
een janboel. Internationale sterrenkunde is tegenwoordig nauwelijks
denkbaar zonder de Internationale Astronomische Unie.

Dat de Algemene Vergadering van de IAU in sterrenkundige kringen hoog
staat aangeschreven blijkt onder meer uit het feit dat men soms
belangrijke ontdekkingen bewust een tijdje opspaart om ze tijdens het
grote congres bekend te kunnen maken. Iedereen ziet er ongetwijfeld naar
uit om tijdens het congres de nieuwste resultaten te horen. En de mensen
die nieuws te melden hebben kunnen rekenen op een publiek van misschien
wel duizend mensen. Dat is nog eens iets anders dan de vage blikken van
een handjevol journalisten.

---
