+++
title = "Orion"
date = 2023-11-17T19:54:58+01:00
draft = false
+++

\

Orion is, naast misschien de Grote Beer, het helderste en mooiste
sterrenbeeld aan de hemel. In de winter kun je het sterrenbeeld in het
zuiden vinden, tussen de Stier en de Kleine en de Grote Hond. Het is
gemakkelijk te herkennen: het bovenste sterretje (eigenlijk een paar
hele kleintjes) is het hoofd. Betelgeuze (dat betekent schouder) en
Bellatrix vormen de twee schouders. (Betelgeuze is maar liefst 400 keer
zo groot als de zon!). De drie sterren in het midden vormen de gordel
van Orion, en als het helder weer is, kun je het zwaard ook nog aan de
gordel zien hangen. Rigel vormt één van de knieën van de jager.

Orion was een jager en heel erg groot. Als hij op jacht ging, kwam hij
vaak de godin van de jacht, Artemis tegen, en ze werden verliefd op
elkaar. Maar de godin van de dageraad was ook verliefd op Orion. Omdat
ze hem altijd zo lang mogelijk wilde zien, liet ze de sterren die nu
Orion vormen, ook niet zo gauw verbleken. Maar als hij niet meer te zien
was moest ze huilen, en de tranen vonden de mensen dan \'s morgens in de
wei als dauw. Artemis was jaloers, en daarom pakte ze haar pijl en boog
en schoot op Orion. Ze miste nooit en ze maakte Orion blind. Vandaar dat
het hoofd van Orion zo slecht te zien is.\
Hieronder vind je nog wat gegevens over de helderste sterren van het
sterrenbeeld Orion. In de eerste kolom vind je de Griekse
letteraanduiding met daar achter de naam. Vervolgens vind je de afstand
in [lichtjaar](lichtjaa.html){.two}, het
[spectraaltype](spectraa.html){.two}, de [schijnbare
magnitude](magnitud.html){.two} en tenslotte de [absolute
magnitude](absolute.html){.two}.

     
    alfa Ori    Betelgeuze    470 lj    cM2    0,2-1,0   -5,6--4,8 
    beta Ori    Rigel        1300 lj    cB8      0,11       -8,2 
    gamma Ori   Bellatrix     325 lj     B2      1,70       -3,4 
    delta Ori   Mintake      1300 lj     O9      2,48       -6,0 
    epsilon Ori Alnilam      1300 lj    cB0      1,75       -7,0 
    zeta Ori    Alnitak      1300 lj    cB0      2,05       -6,4 
    kappa Ori   Saiph        1300 lj    cB0      2,20       -6,7

De kleine letter c voor het spectraaltype wil zeggen dat het om een
heldere superreus gaat. Merk op dat het allemaal sterren zijn met een
enorme lichtkracht. Al deze sterren zouden tientallen keren helderder
zijn dan Venus als ze op dezelfde afstand als Sirius zouden staan.\
In het sterrenbeeld Orion bevinden zich ook nog twee beroemde nevels.
Dat zijn de [Orionnevel](orionnevel.html){.two} en de
[Paardekopnevel](paardekopnevel.html){.two}.

De Latijnse naam van het sterrenbeeld Orion is gelijk aan de Nederlandse
naam. Bij gebruik van de tweede naamval (genitief) wordt dit Orionis.
Als we het hebben over de ster delta (b) van het sterrenbeeld Orion
zeggen we ë Orionis of we schrijven ë Ori want de officiële afkorting
van het sterrenbeeld Orion is Ori.

Bij het trefwoord [sterrenbeelden](sterrenb.html){.two} vind je een
lijst van alle 88 sterrenbeelden die er zijn.
