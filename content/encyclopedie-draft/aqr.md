+++
title = "Waterman"
date = 2023-11-17T19:54:58+01:00
draft = false
+++


---------------------------------------------------------------------------------------------
De meeste sterren van het sterrenbeeld Waterman zijn erg zwak. Het
sterrenbeeld staat rechts onder Pegasus op de
[ecliptica](/encyclopedie/ecliptic). Tussen de Steenbok en de Vissen.

Op oude Babylonische monumenten wordt de Waterman afgebeeld als een man
die op zijn knieën een kruik water leeggiet, die hij over zijn schouder
draagt. In Egypte symboliseerde de Waterman de overstromingen van de
Nijl en het regenseizoen.

De Egyptenaren meenden dat deze overstromingen werden ver oorzaakt
doordat de Waterman ergens stroomopwaarts zijn kruik in de Nijl leegde.

In de Griekse mythologie wordt de Waterman afgebeeld als Zeus die de
aarde met water doordrenkt om de mensheid voor zijn zonden te straffen.
Volgens deze legende was in den beginne de mensheid goed en gelukkig (de
gouden tijden) en was het op aarde voortdurend lente. Toen kwamen de
zilveren tijden en moesten de mensen afwisselend warmte en kou
verdragen. Vervolgens braken de bronzen tijden aan en daarna kwamen de
ergste tijden van alle maal - de ijzeren tijden. De mensen waren zeer
verdorven geworden, ze doodden elkaar in oorlogen, menselijke eer en
waardigheid bestonden niet meer en leugen en bedrog heersten alom. Toen
werd Zeus woedend en goot enorme hoeveelheden water over de aarde uit om
alle mensen te verdrinken. De enigen die hiervoor gespaard bleven waren
Deucalion, zoon van Prometheus, en zijn echtgenote Pyrrha, twee goede en
deugdzame mensen. Hun nakomelingen vormden het begin van een nieuwe
mensheid.

De zon staat in februari in de Waterman. En februari be tekent reinigen.
Dus de Waterman kun je gemakkelijk met februari verbinden.

Hieronder tref je enkele gegevens aan over de twee helderste sterren van
de Waterman. Achtereenvolgens vind je de Griekse letteraanduiding, de
naam, de afstand in [lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en de [absolute magnitude](/encyclopedie/absolute).

  ---------- ------------ --------- ---- ------ ------
  |   |   |   |   |   |   |
  |---|---|---|---|---|---|
  **Griekse aanduiding** |**Naam**        |**afstand** |**Spectraaltype** |**Schijnbare magnitude** |**Absolute magnitude**
  alfa Aqr               |Sadalmelek      |1350 lj     |G1                |3.19                     |-5.5
  beta Aqr               |Sadalsud        |1100 lj     |G0                |3,07                     |-4.5
  ---------- ------------ --------- ---- ------ ------

De Latijnse naam van het sterrenbeeld Waterman is *Aquarius*.

De tweede naamval is Aquarii. Als we het over de ster alfa (a) van het
sterrenbeeld hebben zeggen we a Aquarii of a Aqr, want Aqr is de
officiële afkorting van het sterrenbeeld Water man.

Behalve twee [bolvormige sterrenhopen](/encyclopedie/bolvormig) bevat het
sterrenbeeld ook twee mooie [planetaire nevels](/encyclopedie/planetaire_nevel): de *Saturnusnevel* (
[NGC](/encyclopedie/ngc.html) 7009), - zo genoemd vanwege de vorm - en de
[Helixnevel](/encyclopedie/helixnev.html) (NGC 7293). De Helixnevel heeft
vanwege zijn kleine afstand een grote schijn bare afmeting. Op zeer
donkere nachten in de nevel met een lichtsterke verrekijker te zien als
een grote, wazige ronde vlek.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

-----------------------------------------------------------------------------------------------------------
