+++
title = "Eise Eisinga"
date = 2023-11-17T19:54:58+01:00
draft = false
+++

\

Friese wolkammer en amateur-sterrenkundige. Eise Eisinga is vooral
bekend geworden door zijn zelfgebouwd *planetarium* in Franeker.

Eise is op 21 februari 1744 geboren in Dronrijp. Al op jonge leeftijd
had hij belangstelling voor sterrenkunde. Toen hij 18 jaar was had hij
al vier dikke boeken met sterrenkundige berekeningen volgeschreven. In
1768 trouwde Eise en ver huisde hij naar Franeker. Daar werd hij net als
zijn vader wolkammer. Maar de sterrenkunde vergat hij niet! In 1774 vond
er een opmerkelijke samenstand plaats. Op zondag 8 mei van dat jaar
stonden de planeten Mercurius, Venus, Mars, Jupiter en de smalle
maansikkel dicht bij elkaar aan de hemel. De samenstand vormde de
aanleiding voor de publi catie van een onheilspellend boekje van de hand
van dominee Eelco Alta uit Bozum. De verschijning van dit boekje zaaide
grote paniek onder de Friese bevolking, en het werd om die reden dan ook
in beslag genomen door de Gedeputeerde Staten van Friesland. Daar werd
de vrees van de Friese boeren echter niet veel minder door. Veel mensen
waren bang dat deze samen stand natuurrampen zou kunnen veroorzaken. Of
zelfs het einde van de wereld.

Eise Eisinga wist wel beter. Samenstanden van planeten kunnen geen
rampen veroorzaken. In werkelijkheid staan de planeten vele miljoenen
kilometers van elkaar. Voor Eise Eisinga vormde de opschudding rond de
samenstand de doorslaggevende aanleiding om zijn wereldberoemde
planetarium te bouwen. In zijn woonkamer ontwierp en bouwde hij een
bewegend model van het zonnestelsel. Door middel van een grote
slingerklok en vele tandwielen en radertjes zou iedere planeet met de
juiste omloopstijd om de zon draaien. Met behulp van dit planetarium kon
Eisinga aan iedereen laten zien hoe het zonnestelsel in elkaar zit en
dat er van de schijnbare samen standen van planeten helemaal niets is te
vrezen.

Zeven jaar lang is Eise aan het bouwen geweest. Het resultaat is er dan
ook naar. Nu, zo\'n twee eeuwen na de bouw, werkt het planetarium nog
steeds feilloos. Behalve het bewegende zonnestelselmodel zijn er nog
vele andere wijzers en klokken in het planetarium te bewonderen. Op
zolder van Eisinga\'s huis is het enorme raderwerk te zien.

Op 27 augustus 1828 stierf Eisinga op 84-jarige leeftijd.

Zijn levenswerk bestaat echter nog steeds en daardoor is zijn naam nog
lang niet vergeten.

Als je eens in Friesland bent moet je zeker eens een bezoek aan dit
planetarium brengen. Dat is zeker de moeite waard.

\
Het adres is:\
Eise Eisinga Planetarium\
E. Eisingastraat 3\
8801 KE Franeker\
telefoon 0517-393070\
\

Ook het zeker de moeite waard een bezoek te brengen aan het
projectieplanetarium in Amsterdam. Dat bevindt zich in de dierentuin
*Artis*, Plantage Kerklaan 38-40, 1018 AC Amster dam, tel. 020-5233400.
In een koepelvormige ruimte wordt de sterrenhemel natuurgetrouw
geprojecteerd. De veranderingen van de sterrenhemel door de beweging van
de aarde om haar as en om de zon kunnen versneld worden weergegeven. Het
plane tarium biedt nog tal van andere mogelijkheden. Ook in het
*Omniversum* in Den Haag bevindt zich een projectie-planetarium dat een
bezoek zeker waard is. Het adres van het Omniversum is President
Kennedylaan 5, 2517 JK Den Haag, tel. 070 3545454.
