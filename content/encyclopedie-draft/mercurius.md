# Mercurius

\

  -----------------------------------------------------------------------
  ![De planeet Mercurius](plaatjes/mercurius.gif){vspace="0" hspace="0"}\
  **De planeet Mercurius**

  -----------------------------------------------------------------------

Mercurius is de planeet die het dichtst bij de zon staat.

Omdat de planeet altijd in de buurt van de zon aan de hemel staat, is
Mercurius moeilijk te vinden. Je kunt het pro beren kort na
zonsondergang wanneer Mercurius *avondster* is.

Of kort voor zonsopkomst wanneer de planeet *ochtendster* is.

Het Amerikaanse ruimtevoertuig *Mariner-10* heeft Mercurius uitgebreid
onderzocht. Dit ruimtevoertuig is driemaal in de buurt van Mercurius
gekomen. Op 29 maart 1974 bedroeg de kleinste afstand tot Mercurius
minder dan 700 kilometer.

In totaal heeft de Mariner-10 4800 televisiebeelden naar de aarde
gezonden. Daardoor is een groot deel van het planeetoppervlak in kaart
gebracht. De kleinst zichtbare details op de foto\'s zijn ongeveer
honderd meter.

Het uiterlijk van Mercurius lijkt erg veel op dat van onze eigen maan.
Het planeetoppervlak is bezaaid met kraters, terwijl net als op de maan
ook vlakkere gebieden voorkomen. Het oppervlak is duidelijk erg oud en
al miljarden jaren onveranderd. We denken dat Mercurius, evenals de rest
van het zonnestelsel, ruim 4 miljard jaar oud is.

  -----------------------------------------------------------------------
  ![Een doorsnede van
  Mercurius](plaatjes/mercurius_doorsnede.jpg){vspace="0" hspace="0"}\
  **Een doorsnede van Mercurius**

  -----------------------------------------------------------------------

Uit metingen, die eveneens door de Mariner 10 zijn uitgevoerd, bleek ook
dat de planeet bedekt is met een dun laagje stof. Dit wordt veroorzaakt
door verpulvering van het oppervlak door de grote
temperatuursverschillen, die op de planeet voorkomen.

De Mariner 10 heeft verder aangetoond dat Mercurius geen dampkring
heeft. Tenminste geen dampkring van betekenis.

De Mercurius-atmosfeer is zo\'n honderd miljard keer ijler dan onze
aardse atmosfeer.

De camera\'s van de Mariner 10 hebben ook gezocht naar even tuele
maantjes bij de planeet. Niet dat de sterrenkundigen die verwachtten,
maar je kunt nooit weten. Het is nu wel zo goed als zeker dat Mercurius
geen maantjes heeft.

Inwendig verschilt Mercurius duidelijk met de maan. De planeet heeft een
korst, waarvan de dikte waarschijnlijk enkele kilometers bedraagt.

Gemiddeld staat Mercurius op zo\'n 58 miljoen kilometer van de zon. De
baan van Mercurius om de zon is nogal uit gerekt. Daardoor kan de
afstand tot de zon flink verschillen.

De planeet kan slechts 46 miljoen km van de zon staan, maar ook 70
miljoen kilometer. Hier lopen lopen de temperaturen op het oppervlak ook
uiteen. Die zijn natuurlijk zo wie zo al erg hoog omdat de planeet zo
dicht bij de zon staat. Als Mercurius zijn kortste afstand tot de zon
bereikt is de temperatuur zo\'n 400 °C. Is de afstand tot de zon het
grootst, dan is de temperatuur nog altijd 300°C. \'s Nachts is het op
Mercurius erg koud. Dat komt omdat de planeet zo goed als geen dampkring
heeft die de warmte vast kan houden.

Daardoor daalt de temperatuur \'s nachts tot bijna -200°C! Zoals alle
planeten draait Mercurius ook om zijn as. Maar daar doet de planeet wel
erg lang over. Maar liefst 59 dagen! En dat, terwijl de planeet slechts
88 dagen nodig heeft om éénmaal om de zon te draaien. Dit betekent dat
een «dag» op Mercurius 176 aardse dagen duurt. Dat is tweemaal zo lang
als een Mercuriusjaar\.....

De Italiaanse sterrenkundige *Giovanni Schiaparelli* was de eerste die
een kaart van Mercurius samenstelde. Hij deed dat aan het eind van de
vorige eeuw. Een betere kaart werd in het begin van deze eeuw gemaakt
door de Italiaanse sterrenkundige *Antoniadi*, die de grote kijker van
de sterrenwacht van Meudon in Frankrijk gebruikte.

Het kan gebeuren dat Mercurius precies tussen de zon en de aarde staat.
Wanneer dat het geval is kunnen we Mercurius over de zonneschijf zien
trekken. Dat noemen we een *Mercurius overgang*. Dergelijke overgangen
zijn vrij zeldzaam. Meestal staat Mercurius wat te hoog of te laag aan
de hemel. Hier onder een overzichtje van de Mercuriusovergangen tussen
de jaren 1990 en 2090:

  ------------- ------------- -------------
  6 nov 1993    11 nov 2019   10 mei 2062
  15 nov 1999   13 nov 2032   11 nov 2065
  7 mei 2003    7 nov 2039    14 nov 2078
  8 nov 2006    7 mei 2049    7 nov 2085
  9 mei 2016    9 nov 2052    8 mei 2095
  ------------- ------------- -------------

Hieronder vind je tenslotte nog een aantal numerieke gegevens over
Mercurius.

\
gemiddelde afstand tot de zon: 0,3871 A.E. (57,909 milj. km)\
kleinste afstand tot de zon: 0,3075 A.E. (46,001 milj. km)\
grootste afstand tot de zon: 0,4667 A.E. (69,817 milj. km)\
siderische omlooptijd: 0,2408518 jaar\
synodische periode: 115,877 dagen\
baansnelheid: 47,872 km/sec\
equatoriale diameter: 4879,4 km\
siderische rotatieduur: 58 dg 15 uur 30 min en 34 sec\
massa: 0,0552736 (aarde = 1)\
gemiddelde dichtheid: 5,428 gram per kubieke cm\
zwaartekracht aan het oppervlak: 0,37848 (aarde = 1)\
gemiddelde temperatuur: 441 K (168°C)\
albedo 5,6%\
absolute magnitude: -0,36\
\
De *siderische omlooptijd* is de tijd waarin de planeet de gehele
[dierenriem](dierenri.html){.two} doorloopt en op dezelfde plaats
terugkomt ten opzichte van dezelfde ster, gezien vanaf de zon.

De *synodische periode* is de tijdsduur die een planeet nodig heeft om,
gezien vanaf de aarde, weer dezelfde positie ten opzichte van de zon in
te nemen.

De *siderische rotatieduur* van de planeet is de tijd waarin de planeet
éénmaal om haar as draait ten opzichte van de sterren.

De *absolute magnitude* van een planeet is de helderheid van de planeet
als zij op één [astronomische eenheid](astronom.html){.two} (AE) van de
zon Šn tegelijk op 1 astronomische eenheid van de waarnemer staat.
