+++
title = "Edmund Halley"
date = 2023-11-17T19:54:58+01:00
draft = false
+++

\

  -----------------------------------------------------------------------
  ![Edmund Halley](plaatjes/halley.gif){vspace="0" hspace="0"}\
  **Edmund Halley**

  -----------------------------------------------------------------------

Edmund Halley werd op 8 november 1656 in Londen geboren als zoon van
welgestelde ouders. In zijn tijd ontwikkelde de wetenschap zich
spectaculair. Bovendien werd de grondslag gelegd voor het moderne
denken. In 1673 ging Halley studeren aan het Queen\'s College in Oxford.
Hier kreeg hij veel be langstelling voor sterrenkunde. Tijdens zijn
studie kwam hij in contact met *John Flamsteed* (1646-1720), de eerste
directeur van de gloednieuwe sterrenwacht van Greenwich, die in 1675 in
gebruik was genomen.

Flamsteed had zich voorgenomen een nieuwe catalogus samen te stellen van
sterren aan de noordelijke sterrenhemel, vooral ten behoeve van de
scheepvaart. Halley stelde voor om het zelfde te gaan doen voor de
zuidelijke sterrenhemel. In november 1676 vertrok hij, nog voordat hij
zijn studie had voltooid, met een schip van de Oostindische Compagnie.
In februari 1677 kwam hij aan op Sint Helena, een eiland ruim 1860
kilometer ten westen van het vasteland van Afrika op ruim 15°
zuiderbreedte. Dit 122 vierkante kilometer grote eiland was in die tijd
de zuidelijkste Engelse kolonie in de Atlantische Oceaan. Halley
verbleef bijna een jaar op Sint Helena. In die tijd bepaalde hij onder
slechte weersomstan digheden met zijn meegenomen instrumenten de
posities van 341 sterren en nam hij een [overgang](overgang.html){.two}
van Mercurius voor de zonne schijf waar. Ook deed hij talrijke
slingerwaarnemingen om de plaatselijke sterkte van de
[zwaartekracht](zwaartekracht.html){.two} te meten. Halley\'s
sterrencatalogus verscheen in 1679 onder de naam «Catalogus stellarum
Australium». Het was de eerste catalogus van met de telescoop bepaalde
posities van sterren aan de zuide lijke hemel. Hiermee was zijn naam als
astronoom gevestigd.

Ook de Engelse koning Karel II, die het natuurwetenschappe lijk
onderzoek sterk stimuleerde, was zeer ingenomen met het werk van Halley,
temeer omdat Halley een sterrenbeeld naar hem vernoemd had: de Karelseik
(Robur Caroli). Het sterren beeld had ook een diplomatieke betekenis:
waarschijnlijk is het aan de persoonlijke tussenkomst van Karel II te
danken dat Halley al op 18 november 1678 aan de universiteit zijn graad
van «Master of Arts» behaalde. In dat jaar werd hij ook lid van de Royal
Society, een beroemd wetenschappelijk genootschap, opgericht in 1660.
Hiervan kon je alleen lid worden als je tot de beste wetenschappers
behoorde. Overigens is het sterrenbeeld Karelseik later niet erkend door
de [Internationale Astronomische Unie](iau.html){.two} (IAU).

Bij het trefwoord [komeet Halley](halleyko.html){.two} kun je lezen over
het onder zoek dat Halley aan kometen heeft verricht. Verder vind je
daar veel informatie over deze beroemdste komeet aller tijden.

Halley heeft nog verschrikkelijk veel meer gedaan dan die publikatie
over komeetbanen die hem wereldberoemd maakte.

Edmund Halley was in werkelijkheid een van de grootste geleerden van
zijn tijd, mogelijk alleen overtroffen door [Isaac
Newton](newton.html){.two} (1642-1727). Halley had een zeer brede belang
stelling en was in die zin een waar natuurwetenschapper.

Zo publiceerde hij over bijna alle leden van het zonnestelsel (van de
zon tot en met Saturnus), over de hoogtebepaling van meteoren, de
eigenbeweging van sterren, over novae en veranderlijke sterren en hij
stelde, zoals je hebt kunnen lezen, een catalogus van de zuidelijke
sterrenhemel samen.

Maar hij hield zich ook bezig met de studie van poollicht, het
aardmagnetisch veld, getijdenbeweging en de bepaling van posities op
zee. Hij maakte een kaart van het Engelse Kanaal en zelfs hield hij zich
bezig met het ontwerpen van een duikklok en duikhelm. Daarnaast
vertaalde hij wiskundige geschriften uit het Latijn en Grieks. Zoals je
ziet was het komeetonderzoek slechts een klein deel van zijn totale
werk, maar het zou hem wel postuum (dus na zijn dood) de grootste roem
brengen.

Tot de grootste verdiensten van Halley behoort zeker ook dat hij
bemiddeld heeft bij het tot stand komen van het natuurkundig
meesterwerk, de « *Principia*» van Isaac Newton, met wie hij bevriend
raakte. De volledige titel van dit werk luidt «Principia Mathematica
Philosophia Naturalis» (Wiskundige principes van de natuurlijke
filosofie). Dit driedelig werk wordt meestal kortweg «Principia» genoemd
en kan beschouwd worden als de grootste intellectuele prestatie die ooit
door één mens is geleverd. In dit werk beschrijft Newton alle
natuurwetten die ten grondslag liggen aan de zwaartekracht en die de
bewegingen van objecten in het heelal beschrijven. Newton, een vrij
zonderling geleerde, ging pas tot het schrijven van zijn «Principia»
over op aan dringen van Halley. Tijdens een bezoek van Halley in 1684
aan Newton, bracht Halley het vraagstuk van de planeet bewegingen naar
voren. Newton vertelde hem toen dat hij dit vraagstuk al twintig jaar
eerder vrijwel had opgelost, maar dat hij met zijn berekeningen nog niet
helemaal te vreden was. Halley slaagde erin Newton ervan te overtuigen
hoe belangrijk de publicatie van zijn ideeën zou zijn voor de
wetenschap. In 1686 kwam het eerste deel klaar dat hij aan de Royal
Society voorlegde. Dit genootschap had echter geen geld om het te laten
drukken. Halley nam toen de verantwoordelijkheid voor het manuscript op
zich en wist de benodigde gelden bijeen te brengen (deels uit eigen zak
uitgespaard). Hij onderhield het contact met Newton en toen deze dreigde
zijn schrijfwerk stop te zetten van wege een haast kinderlijke ruzie met
een collega, Robert Hooke, over de vraag wie als eerste «het idee» had
gekregen, was Halley de tactvolle bemiddelaar in het conflict. Hij wist
Newton tenslotte toch zo ver te krijgen dat hij het werk weer opvatte.
Toen het werk eenmaal klaar was, schreef Halley voor de inleiding een
lofrede in het Latijn en ver beterde de drukproeven. In 1687 zag Halley
de drie delen van de pers rollen.

Zonder de bemoeienissen van Halley zou de «Principia» van Newton
waarschijnlijk nooit verder zijn gekomen dan wat gekrabbelde
aantekeningen en een keur aan ideeën in het brein van Newton. Het is
beslist niet overdreven te stellen dat de «Principia» een wezenlijke
omwenteling veroorzaakte in de natuurkunde Šn in de wijze waarop wij
natuurkundige processen in het heelal beschrijven. Die omwenteling
hebben we voor een belangrijk deel aan Edmond Halley te danken.

Belangrijk werk heeft Halley ook verricht bij het bepalen van de lengte
van de [astronomische eenheid](astronom.html){.two} (de gemiddelde
afstand aarde - zon, vaak afgekort tot ae of AE), de meest fundamentele
grootheid in het zonnestelsel. Deze afstand is niet rechtstreeks te
meten, maar kan via de derde wet van Kepler worden afgeleid uit de
afstand van de aarde tot een willekeurig andere planeet. In 1677 had
Halley tijdens zijn verblijf op Sint Helena, een overgang van Mercurius
voor de zonneschijf waargenomen. Hij had de tijdstippen van de in en
uittrede nauwkeurig kunnen vaststellen, dus ook de totale duur van de
overgang. Nu hangt deze duur een beetje af van de plaats van waarneming
op aarde omdat men vanuit verschil lende plaatsen de baan over de
zonneschijf iets verschoven ziet. Op deze manier is door middel van een
soort driehoeks meting de afstand aarde - Mercurius te bepalen. Hieruit
kan dan weer de afstand aarde - zon worden bepaald. Helaas staat
Mercurius zó ver van de aarde en beweegt hij zó snel over de zon, dat
deze planeet voor dit doel niet geschikt is. Halley wees er op dat de
situatie veel gunstiger zou zijn tijdens een overgang van de planeet
Venus. In een publicatie in 1691 en later opnieuw in 1716, drong hij er
op aan om de eerst volgende Venusovergangen in 1761 en 1769 op zoveel
mogelijk plaatsen op aarde waar te nemen. Aan deze oproep werd inder
daad op grote schaal gevolg gegeven. Naarmate de bewuste jaren naderden,
werd er in de sterrenkundige wereld niet alleen een ongekende activiteit
ontplooid, maar werd tevens de grondslag gelegd voor internationale
samenwerking.

De overgang van 1769 werd door 151 sterrenkundigen vanuit 77 plaatsen
over de gehele wereld waargenomen en de afstand aarde - zon kon
naderhand met een voorheen ongekende nauw keurigheid worden bepaald.

Halley hield zich ook bezig met statistiek, archeologie, oceanografie,
meteorologie en met het aardmagnetisme. Ook op dit laatste gebied heeft
hij baanbrekend werk verricht.

In zijn tijd wist men al dat de naald van een kompas een bepaalde
afwijking ten opzichte van het geografische noorden liet zien. Deze
afwijking wordt de declinatie of variatie genoemd (deze declinatie heeft
helemaal niets te maken met de declinatie als positiebepaling van
hemellichamen). Deze afwijking ontstaat doordat de kompasnaald niet door
de geografische maar door de geomagnetische pool wordt aan getrokken en
deze liggen een behoorlijk eind uit elkaar. De declinatie hangt zowel af
van de lengte als van de breedte op aarde. Wanneer de waarnemer zijn
breedte heeft bepaald, kan hij uit de declinatie ruwweg de lengte
afleiden. Voor zeelieden zou het dus van belang zijn te kunnen
beschikken over een kaart waarop overal ter wereld de afwijking van de
kompasnaald is aangegeven. Met dit doel maakte Halley in de jaren
1698-1700 als commandant van het schip «Paramour» enkele reizen op de
Atlantische Oceaan, waarbij hij een groot aantal declinatiemetingen
verrichtte. Het waren de eerste wereldreizen in de geschiedenis waarvan
het doel zuiver wetenschappelijk van aard was. Het resultaat van deze
reizen waren twee zgn. «isogonenkaarten» die resp. in 1701 (voor de
Atlantische Oceaan) en 1702 (voor de gehele wereld) verschenen. Op zulke
kaarten zijn alle plaatsen waar de declinatie dezelfde waarde heeft, met
elkaar verbonden door lijnen die men isogonen noemt.

In 1691 was Halley kandidaat voor de leerstoel geometrie aan de
universiteit van Oxford. Door tegenwerking van Flamsteed werd hij echter
niet benoemd. Mede door hun precies tegengestelde temperamenten konden
de twee niet met elkaar overweg. Toen dezelfde leerstoel twaalf jaar
later opnieuw vacant was, werd Halley echter wel gekozen.

Het was hier, in Oxford, dat Halley in 1718 de
[eigenbeweging](eigenbew.html){.two} van de sterren ontdekte. Hij was de
toenmalige waarden voor de [declinaties](declinat.html){.two} van de
sterren aan het ver gelijken met de ca. tweeduizend jaar oude opgaven
van de Griekse astronomen Timocharis, Aristyllus en Hipparchus.

Tot zijn verbazing merkte hij dat de sterren Aldebaran, Sirius en
Arcturus meer dan een halve graad zuidelijker stonden dan ze volgens de
astronomen uit de oudheid moesten staan. Hij kon nauwelijks geloven dat
de Griekse astronomen zich in zo\'n eenvoudige zaak zouden hebben
vergist, zeker waar toch drie waarnemers elkaar bevestigden. Maar Halley
kwam al direct met de juiste verklaring: «deze sterren, die de helderste
aan de hemel zijn, staan hoogstwaarschijnlijk het dichtst bij de aarde.
En als zij een bepaalde beweging van zichzelf hebben, zal deze bij hen
het duidelijkst te merken zijn».

De zogenaamde «vaste sterren» bleken dus geen vaste plaats aan de hemel
te hebben. Ze hebben een eigenbeweging aan de sterrenhemel als gevolg
van hun beweging in de ruimte. Deze onverwachte vondst gaf weer een
geheel nieuwe en ruimere blik op de wereld om ons heen. Bovendien werd
het nóg belangrijker de posities van de sterren zo nauwkeurig mogelijk
vast te leggen. Het doel werd nu het onderzoek van de sterrenwereld zelf
en niet meer alleen het gebruik van de sterren als referentiepunten voor
de beweging van maan en planeten.

In 1721 werd Halley benoemd tot directeur van de sterren wacht van
Greenwich als opvolger van Flamsteed die het jaar daarvoor was
overleden. Hij was toen al zeven jaar secretaris van de Royal Society
(tot 1721) en zou in 1729 tot vice-president worden gekozen.

Bij aankomst op de sterrenwacht ontdekte Halley echter dat alle
instrumenten en meubels door de weduwe van Flamsteed waren weggehaald,
aangezien alles aan Flamsteed persoon lijk had toebehoord. Halley wist
echter via een schenking twee instrumenten te kopen en daarmee ging hij
de beweging van de maan waarnemen. Deze beweging was een belangrijke
toets voor de wet van de zwaartekracht en moest bovendien goed bekend
zijn om de maan te kunnen gebruiken voor het bepalen van de lengte op
zee. Halley wilde deze waarnemingen ruim 18 jaar volhouden, omdat in die
periode (de [sarosperiode](saros.html){.two}) het baanvlak van de maan
éénmaal is rondgedraaid. Dankzij zijn uitstekende gezondheid kon hij
deze taak volbrengen.

Een deel van zijn waarnemingen werd in 1752 posthuum ge publiceerd onder
de titel «Tabulae Astronomicae».

Edmond Halley overleed op 14 januari 1742, een jaar nadat hij opnieuw
tot vice-president van de Royal Society was gekozen. Hij werd begraven
op het kerkhof van St. Margareths.

Toen in de 19e eeuw de marmeren steen van de graftombe werd vernieuwd,
werd de oude aan de sterrenwacht van Greenwich aangeboden. Deze bevindt
zich nu in de muur van de oostelijke vleugel die uitziet op het
binnenplein van de sterrenwacht.
