+++
title = "Apogeum"
date = 2023-11-17T19:54:58+01:00
draft = false
+++


----------------------------------------------------------------------------------------
De maan beweegt niet in een cirkelvormige baan om de aarde.

Daardoor verandert de afstand tussen de aarde en de maan ge durende een
omloop. Het punt waar afstand tussen de aarde en de maan het grootst is
noemen we het *apogeum*. De afstand tussen de middelpunten van aarde en
maan bedraagt dan 406.697 kilo meter. Dat is aanmerkelijk meer dan de
gemiddelde afstand tussen aarde en maan. Die bedraagt namelijk 384.400
kilometer.

Apogeum is een samenvoeging van twee Griekse woorden: «apo», dat
«vanaf», en «geos», dat «aarde» betekent.

Natuurlijk is er ook een punt waar de maan gedurende zijn omloop om de
aarde het dichtst bij de aarde staat. Dat punt heet *perigeum*. Als de
maan in het perigeum staat (dus als de afstand aarde - maan het kleinst
is) staat de maan 356.410 kilometer van de aarde.

Het woord perigeum is afgeleid van de Griekse woorden «peri» en «geos».
Deze woorden betekenen «dichtbij» en «aarde».

Ook een satelliet kan in zijn apogeum of perigeum staan. In het eerste
geval bereikt die satelliet zijn grootste afstand tot de aarde. In het
tweede geval is de afstand tussen de aarde en de satelliet het kleinst.

Planeten, planetoïden en kometen bewegen in banen om de zon.

Ook deze banen zijn geen zuivere cirkels. Vooral bij kometen zijn de
banen vaak erg langgerekt. Zo\'n uitgerekte baan noemen we een *ellips*.

Je begrijpt dat hierdoor de afstand tussen zo\'n hemellichaam en de zon
niet altijd hetzelfde is. Het punt in de baan waar de afstand tot de zon
het grootst is noemen we *aphelium*. Zo is er natuurlijk ook een punt
waar de afstand tot de zon juist het kleinst is. Dat punt noemen we
*perihelium*. Het Griekse woord «helios» betekent «zon». Vandaar deze
namen.

De *periheliumafstand* van de aarde bedraagt ongeveer 147 miljoen
kilometer. Dat is dus de kleinste afstand tussen de aarde en de zon. De
*apheliumafstand* van de aarde is ongeveer 152 miljoen kilometer. Dit is
de grootste afstand tussen de aarde en de zon.

Tenslotte vind je op de volgende bladzijde een lijstje van de
periheliumstanden (kleinste afstanden), gemiddelde af standen en
apheliumafstanden (grootste afstanden) van de planeten tot de zon. Alle
afstanden zijn afgerond en gegeven in miljoenen kilometers.

--------------------------------------------------------------------------------------------------
|   |   |   |   |
|---|---|---|---|
**planeten** | **perihelium afstand** | **gemiddelde afstand** | **aphelium afstand**
Venus        |108                     |108                     |109
Aarde        |147                     |150                     |152
Mars         |206                     |228                     |250
Jupiter      |740                     |778                     |815
Saturnus     |1347                    |1427                    |1505
Uranus       |2734                    |2870                    |3000
Neptunus     |4454                    |4489                    |4531
Pluto        |4440                    |5908                    |7370
------------------------------------------------------------------------------------------------------------

Merk op dat de planeet Pluto dus dichter bij de zon kan staan dan
Neptunus. Dat is nu ook het geval. Pas over enkele jaren zal Pluto weer
de verste planeet in het zonnestelsel zijn.

-------------------------------------------------------------------------------------------------
