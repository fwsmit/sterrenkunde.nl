+++
title = "Hoofdhaar van Berenice"
date = 2023-11-17T19:54:58+01:00
draft = false
+++

---
Berenice was de dochter van koning Magas van Cyrene. Ze liet haar
prachtige vlechten afknippen en offerde het aan Venus, omdat haar
echtgenoot, koning Ptolemaeus, gezond en wel van een veldtocht was
teruggekeerd. Ptolemaeus zelf was niet erg verrukt over deze daad van
zijn dochter.

Hij kon zich er pas mee verenigen nadat zijn hofwiskundige Conon hem had
verzekerd dat de goden het haar tussen de sterren hadden gevlochten.

De beroemde Deense sterrenkundige [Tycho Brahe](/encyclopedie/brahe)
(1546-1601) heeft het sterrenbeeld haar naam gegeven. Het ligt
ingesloten tussen de sterrenbeelden Grote Beer, Jachthonden, Boötes,
Maagd en Leeuw. Geen enkele ster is helderder dan [magnitude](/encyclopedie/magnitude) 4. Het sterrenbeeld is arm aan sterren, maar zeer
rijk aan [sterrenstelsels](/encyclopedie/sterrenstelsel).
De Latijnse naam van het sterrenbeeld Hoofdhaar van Berenice is *Coma
Berenices*. Bij gebruik van de tweede naamval (geni tief) wordt dit
Comae Berenices. Als we het hebben over de ster alfa (a) van het
sterrenbeeld Hoofdhaar van Berenice zeggen we a Comae Berenices of we
schrijven a Com, want de officiële afkorting van het sterrenbeeld
Hoofdhaar van Berenices is Com.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
