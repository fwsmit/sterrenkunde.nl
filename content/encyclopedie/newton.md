+++
title = "Isaac Newton"
date = 2023-11-17T19:54:58+01:00
draft = false
+++

  -----------------------------------------------------------------------
  ![Isaac Newton](/newton-modified.png)
  
  **Isaac Newton**

  -----------------------------------------------------------------------

Isaac Newton was de leidende figuur in de wetenschappelijke revolutie
van de 17e eeuw. Hij werd geboren op 25 december 1642 in een herenhuis
in het dorpje Woolstorpe. Dat ligt vlak bij Grantham in het graafschap
Lincolnshire in Engeland.

Newton was een ziekelijk en twistziek iemand die zich in de steek
gelaten voelde door zijn ouders. Hij was beslist geen prettig mens om
mee om te gaan. Desondanks is Newton wellicht wel het grootste
wetenschappelijk genie dat ooit geleefd heeft. Hij heeft zeer wezenlijke
bijdragen geleverd op tal van belangrijke gebieden.

Newton behoorde tot een familie van kleine landeigenaren. Zijn vader
overleed enkele maanden voor zijn geboorte. Toen Newton drie jaar was
hertrouwde zijn moeder en vertrok zij naar een nabijgelegen dorp. De
opvoeding van de kleine Isaac werd aan zijn oma van moederskant
toevertrouwd.

Na de dood van zijn stiefvader in 1656 haalde zijn moeder hem van het
gymnasium in Grantham. Zij wilde hem opleiden de be zittingen van de
familie te beheren. Maar toen al ging de interesse van Newton meer uit
naar boeken en wiskundige vraagstukken. Zijn familie besloot hem
tenslotte een univer sitaire opleiding te laten volgen. In juni 1661
liet hij zich inschrijven in het Trinity College van de universiteit van
Cambridge. Alhoewel het onderwijs in Cambridge nog altijd gedomineerd
was op de levensbeschouwing van de Griekse filosoof Aristoteles (384-322
v.Chr.), was het studenten in hun derde studiejaar toegestaan enige
vrijheid te nemen in de studierichting. In deze fase viel Newtons
bijzondere intelligentie nog niet op. Die kwam pas aan het licht toen de
universiteit in de zomer van 1665 vanwege een pestepidemie gesloten werd
en hij terug moest keren naar zijn geboorte plaats. In de 1« jaar die
volgden begonnen zijn revolutionaire ontwikkelingen in wiskunde, optica,
natuurkunde en sterren kunde.

Evenals [Johannes Kepler](/encyclopedie/kepler) (1571-1630) was Newton niet
ongevoelig voor het bijgeloof van zijn tijd. Hij had dan ook regelmatig
mystieke contacten. In feite kan veel van Newtons intellectuele
ontwikkeling worden toegeschreven aan deze spanning tussen het gezonde
verstand als enige bron van kennis (rationalisme) en mystiek.

Als 20-jarige jongeman kocht hij in 1663 op de jaarmarkt in Stourbridge
een boek over astrologie, te zien wat erin stond tekening die hij niet
begreep omdat hij op school geen wis kunde had geleerd. Daarom kocht hij
een boek over trigono metrie, maar merkte al snel dat hij niet in staat
was de meetkundige redeneringen te volgen. Hij kwam in het bezit van het
boek wiskundige *Euclides* (ca. 300 v. Chr.) en begon te lezen.

Enkele jaren later vond hij, onafhankelijk van de Duitse geleerde
*Gottfried W. Leibniz* (1646-1716) de differentiaal en integraalrekening
uit.

Tijdens zijn - door de pestepidemie - noodgedwongen verblijf in zijn
geboortedorp Woolsthorp legde hij niet alleen de grondslagen voor
differentiaal- en integraalrekenen, maar begon hij ook inzichten te
ontwikkelen over de theorie van de universele zwaartekracht en deed hij
diepgaande ontdek kingen over de aard van het licht.

Als student was Newton geboeid door het verschijnsel licht en
gefascineerd door de zon. Door een gaatje in een van zijn vensterluiken
te maken, liet Newton een smalle bundel licht op de witte muur van zijn
werkkamer vallen. Toen hij een glazen prisma in de lichtbundel plaatste,
maakte de witte plek op de muur plaats voor een heldere regenboog van
kleuren.

Het «witte» licht van de zon bleek door het prisma tot alle kleuren van
de regenboog uiteengerafeld te worden. Newton noemde de kleurenband op
zijn muur [spectrum](/encyclopedie/spectrum), een woord uit het Latijn dat
«(geestes)verschijning» betekent. Ook toonde hij aan dat met een tweede
prisma de kleuren van de regenboog weer tot wit licht samengevoegd
kunnen worden.

De spreiding van de verschillende kleuren van wit licht bij breking door
een prisma noemen we [dispersie](/encyclopedie/dispersi) of kleurschifting.

Newton verklaarde deze dispersie door aan te nemen dat elke kleur zijn
eigen brekingsindex heeft. Hij publiceerde zijn onderzoekingen in 1672
onder de titel «New theory of light and colours» (Nieuwe theorie over
licht en kleuren) en stuurde het naar de Royal Society, een beroemd
Brits ge nootschap van de beste Britse wetenschappers. Zijn publicatie
leidde tot een schriftelijke strijd met onder andere Robert Hooke en
Christiaan Huygens. Hierdoor werd hem de lust tot verdere publicatie
ontnomen. Zijn grote werk «Optics» (Optiek) publiceerde hij daarom pas
in 1704, nadat Hooke was overleden. Ook verklaarde Newton de naar hem
genoemde inter ferentieringen. Dat zijn gekleurde ringen om de
contactplaats tussen twee niet zuiver op elkaar sluitende doorzichtige
oppervlakken. Ze ontstaan door [interferentie](/encyclopedie/interfer)
tussen de, op de oppervlakken gedeeltelijk teruggekaatste lichtstralen.

Ook verklaarde hij de dubbele breking en de polarisatie van licht.

In 1667 ging Newton weer terug naar de universiteit van Cambridge om
zijn studie af te maken. Isaac Barrow, een staflid van het Trinity
College en professor in de wiskunde van de universiteit was zo onder de
indruk van de prestaties van Newston dat, toen hij in 1669 ontslag nam
om zich aan de theololgie te wijden, hij de aanbeveling deed, de 27
jarige Newton zijn plaats in te laten nemen. Zijn eerste colleges gingen
over optica, met name over zijn opmerkelijke ontdekkingen die hij
tijdens de pestepidemie had verricht.

De kern van Newton\'s werk is de idee dat elk voorwerp zich in één
rechte lijn en met dezelfde snelheid zal blijven voortbewegen, tenzij er
een kracht van buitenaf op werkt.

Als een voorwerp in rust is, komt dat doordat een bepaalde kracht het
daartoe dwingt. Zo zorgt de weerstand van de lucht ervoor dat een
rollende bal tot stilstand komt. Dit noemen we wrijving. En als iets
zich met een hogere of lagere snelheid beweegt, of van richting
verandert, komt dat omdat een bepaalde kracht die verandering heeft
veroorzaakt.

Newton gebruikte de wiskunde om aan te tonen dat veranderingen in
snelheid en richting altijd evenredig zijn met de massa van het voorwerp
en de betreffende kracht.

De massa van een voorwerp is een eigenschap die afhankelijk is van zijn
afmeting en gewicht. Anders gezegd: de massa van een voorwerp is af te
leiden uit de inspanning of de hoe veelheid kracht die nodig is om het
in beweging te brengen of, als het voorwerp al beweegt, de snelheid van
die beweging te verhogen. Deze bewegingswetten, die nog altijd worden
onderwezen als de basis van de natuurkunde, maakten het mogelijk de
zwaartekracht te verklaren. Newton beweerde dat elk lichaam of voorwerp
een ander lichaam of voorwerp aantrekt met een kracht die de
zwaartekracht wordt genoemd.

Een lichaam met een zeer grote massa zal een merkbare zwaartekracht
uitoefenen op een lichaam met een veel kleinere massa. Op die manier
trekt de aarde een appel naar haar oppervlak. De appel trekt de aarde
ook aan. Maar omdat de appel zo\'n kleine massa heeft in vergelijking
met de aarde, trekt hij de aarde slechts met een onwaarneembare zwakke
kracht aan. Omdat de appel naar de aarde valt, lijkt het alsof de
zwaartekracht eenzijdig is. In feite is de zwaartekracht zo'n geringe
kracht, dat ook twee objecten met een gelijke massa elkaar nauwelijks
waarneembaar aan trekken. Daarom zullen twee appels met een gelijke
massa op een schaal niet naar elkaar toe worden getrokken, ook al
trekken ze elkaar wel een beetje aan. En hoe groter de afstand tussen
twee voorwerpen is, des te geringer is hun zwaartekracht.

Newton realiseerde zich, dat als andere grote objecten, zoals de zon, de
maan en de planeten, de aarde schenen te vergezellen, de onderlinge
zwaartekracht buitengewoon groot moest zijn. Zelfs over een grote
afstand. Als er geen kracht was om hen tegen te houden, zouden al deze
hememlichamen zich in de een of andere richting door de ruimte moeten
bewegen. Normaal zou deze beweging in een rechte lijn ver lopen, tenzij
een hemellichaam zo dichtbij kwam dat hij de andere ging aantrekken. De
kracht zou misschien niet groot genoeg zijn om die twee hemellichamen
helemaal naar elkaar toe te trekken, maar hij zou beslist sterk genoeg
kunnen zijn om de baan van één van hen om te buigen. De kracht zou zelfs
het object met de minste massa in een baan rond het grootste object
kunnen trekken, als het juiste evenwicht werd gevonden tussen de massa
van de objecten, de bewegingsrichting en hun onderlinge afstand.

Newton werkte een wiskundige vergelijking uit om hun verband te kunnen
omschrijven en besloot te onderzoeken in hoeverre die op de leden van
het zonnestelsel van toepassing is. In zijn berekeningen nam hij ook de
onderlinge verstoringen van de planeten mee om te zien of de waargenomen
en voorspelde posities in goede overeenstemming waren. Zoals bij al zijn
onderzoekingen verwachtte Newton dat zijn theorieën door experimenten of
waarnemingen bevestigd konden worden. Hij verwierp veronderstellingen
waarvan hij geloofde dat ze niet door experimenten of waarnemingen te
kontroleren zouden zijn.

De omloopbanen van de planeten Mars, Jupiter en Saturnus kwamen precies
overeen met de waargenomen posities. Later werd ontdekt dat in de baan
van Mercurius een kleine af wijking zat. Dit werd onmiddellijk
toegeschreven aan de onnauwkeurigheid van de waarnemingen, aangezien de
verge lijkingen van Newton alle andere banen zo perfect hadden
beschreven.

Newton had aangetoond dat dezelfde kracht die een appel naar de aarde
doet vallen, de maan in haar baan houdt, de planeten in een elliptische
baan om de zon houdt en ook verantwoordelijk is voor het rondlopen van
de door [Galileo Galilei](/encyclopedie/galilei) ontdekte vier grote manen
van Jupiter rondom die reuzenplaneet. Het is een wet van het omgekeerde
kwadraat.

De kracht neemt af, evenredig met het kwadraat van de afstand. Als de
afstand tussen twee voorwerpen twee keer zo groot wordt, is de
onderlinge aantrekkingskracht die ze naar elkaar toe trekt, nog maar een
vierde van de oor spronkelijke aantrekkingskracht. Als de afstand tien
keer zo groot wordt, is de aantrekkingskracht 10ý = 10 x 10 = 100 keer
kleiner.

Het was duidelijk dat de kracht in zekere zin omgekeerd werkte. Daarmee
wordt bedoeld afnemend bij toenemende af stand. Dat is de reden waarom
een komeet of planeet op grote afstand van de zon langzamer beweegt en
sneller als zij de zon nadert. De zwaartekracht is immers des te zwakker
naarmate zij zich verder van de zon bevindt.

Alhoewel Newton al in 1666 de grondslag legde voor zijn theorie van de
universele zwaartekracht, duurde de publi catie hiervan tot 1687. Toen
verscheen zijn beroemde werk beginselen der Natuurkunde). Dit
belangrijke werk wordt meestal kortweg *Principia*Het behandelt
waargenomen eigenschappen van lichamen en hun bewegingen. Hieruit kon
hij enkele algemene wetten af leiden die gerelateerd waren aan
natuurkrachten, algemene wetten die andere natuurverschijnselen konden
voorspellen. De «Principia» was verdeeld in drie delen. De eerste twee
delen behandelden de algemene principes van bewegingen en krachten.

In het derde deel beschreef Newton de wederzijdse gravitatie krachten
tussen de planeten en de zon. Uit deze krachten leidde hij hun
bewegingen af. Alle planetaire bewegingen, die empirisch waren
beschreven door de drie wetten van Kepler, konden worden afgeleid uit
één fundamentele wet, de wet van de universele gravitatie. Deze wet
luidt: de kracht tussen twee lichamen is gericht langs hun verbindings
lijn en is recht evenredig aan het product van hun massa's en omgekeerd
evenredig met het kradraat van hun afstand. In formulevorm ziet deze wet
er zo uit:
Hierin is F de kracht waarmee twee massa's m1 en m2 elkaar op een
afstand r aantrekken. G is een vaste constante die we de
gravitatieconstante noemen.

De sterrenkunde, de oudste wetenschap, en de dynamica werden door deze
wet verenigd.

Het was de eerste wiskundige beschrijving van het heelal die
overeenstemde met de tot dan toe gedane waarnemingen.

Overigens is het aan [Edmund Halley](/encyclopedie/halley) (1656-1742) te
danken dat Newton\'s «Principia» tot stand kwam. Tijdens een bezoek van
Halley in 1684 aan Newton, bracht deze het vraagstuk van de
planeetbeweging naar voren. Newton vertelde dat hij dit vraagstuk al
jaren eerder had opgelost, maar dat hij met zijn berekeningen nog niet
helemaal tevreden was. Halley slaagde er toen in Newton te overtuigen
van het belang van de publicatie van zijn ideeën voor de wetenschap.
Newton liet zich overhalen zijn ideeën op papier te zetten. Toen in 1686
het eerste deel klaar kwam, legde Halley dit voor aan de Royal Society
in Londen. Zij hadden echter geen financiële middelen om het uit te
geven. Halley nam toen de verantwoordelijkheid voor de publicatie op
zich en wist, deels uit eigen zak, de benodigde gelden bijeen te
krijgen.

Toen Newton dreigde te stoppen met zijn schrijfwerk van wege een haast
kinderlijke ruzie met een collega, was het opnieuw Halley die als een
diplomatiek bemiddelaar de ge moederen tot bedaren wist te brengen.
Halley verbeterde ook de drukproeven van de «Principia» en schreef voor
de in leiding een lofrede in het Latijn. In 1687 zag Halley het boek van
de pers rollen.

Newton was geen gemakkelijk mens. Hij werd door zijn bediende beschreven
als iemand die nooit aan ontspanning deed, nooit uit ging rijden om een
luchtje te scheppen, nooit wandelde, kegelde, of wat dan ook, omdat hij
meende dat alle uren die hij niet aan zijn studie besteedde, verloren
uren waren.

Hij hield zich daar zo nauw aan, dat hij zelden uit zijn kamer kwam,
behalve om les te geven. Maar zijn studenten waren gering in aantal
terwijl slechts een enkeling hem begreep. Zodoende stond hij vaak, bij
wijze van spreken, tegen de muren te praten.

Newton\'s studie van de planetenbeweging voerde hem nog verder.

Hij bewees dat ieder symmetrisch bolvormig voorwerp, zoals een planeet,
zich gedraagt alsof alle massa is geconcentreerd in het middelpunt.
Verder merkte hij op dat de draaiing van de aarde een uitstulping moest
veroorzaken om de evenaar.

Hij zag in dat de aantrekkingskracht van de zon op die equa toriale
uitstulping de [precessie](/encyclopedie/precessi) veroorzaakte, de
langzame verschuiving van de draaiingsas van de aarde. Verder merkte hij
op dat de gecombineerde aantrekkingskracht van zon en maan regelmatige
schommelingen moest veroorzaken in de stand van de aardas, iets wat we
*nutatie* noemen. Ook verklaarde hij de [getijden](/encyclopedie/getijden)
uit deze combinatie.

Newton ging uit van een heelal waarin niets in rust is. Alle
hemellichamen moeten voortdurend in beweging zijn, waarbij de
zwaartekracht hun baan bepaalde als ze onder invloed van elkaars
zwaartekrachtvelden kwamen. En als alles altijd even rusteloos was, waar
en hoe kon dan de rand van het heelal worden bepaald? Er was geen
logische voorwaarde voor een begrenzing van het heelal. Het zou zowel in
ruimte als tijd onbegrensd moeten zijn. Maar de wetenschap kon niet
verklaren waarom het heelal bestond. Evenmin konden wetenschappers een
cruciale vraag beantwoorden die was opgeroepen door Newton's beeld van
het oneindig heelal onder invloed van de zwaarte kracht, namelijk: als
elk voorwerp zwaartekracht uitoefende op elk ander voorwerp, hoe kon het
dan dat alle sterren zolang hun eigen plaats hadden behouden? In een
oneindig en eeuwig heelal zou alles tenslotte door de zwaartekracht in
een grote samenklontering moeten eindigen. En dat leek niet te kloppen
met het heelal zoals dat sinds duizenden jaren regelmatig was
waargenomen. Niettemin gaven de wiskundige wetten van Newton van
beweging en zwaartekracht zo'n mooie verklaring voor die waarnemingen
dat zijn model van een oneindig, eeuwig heelal al gauw net zo algemeen
werd aanvaard als daarvoor het model van [Claudius Ptolemaeus](/encyclopedie/ptolemaeus). Maar in tegenstelling tot
Ptolemaeus' model met de aarde als middel punt, zou het model van
Newton slechts tweehonderd jaar zijn geldigheid behouden.

Newton ontwikkelde in 1671 ook een verbeterde versie van de
spiegeltelescoop. Dit stelde hem in staat met een kortere buis een
scherper beeld te krijgen. Het beeld dat op een parabolische spiegel
valt, wordt teruggekaatst en nabij het brandpunt van die spiegel met
behulp van een hulp spiegeltje buiten de kijkerbuis gebracht. Zijn
telescoop werd het basismodel voor de gigantische telescopen die
tegenwoordig gebruikt worden.

Met de publicatie van de «Principia» was Newton algemeen erkend als de
leidinggevende natuurfilosoof van de 17e eeuw.

Maar zijn creatieve carriïre was over zijn hoogtepunt heen.

Na een zenuwinzinking gehad te hebben verruilde hij in 1693 het
wetenschappelijk onderzoek voor een overheids functie in Londen. In 1696
werd hij opzichter van de konink lijke munt en in 1699 directeur ervan,
een buitengewoon voor delige positie. Hij hield toezicht op de grote
Engelse geldvoorziening van de laatste jaren van de 17e eeuw en was
genadeloos tegenover valsemunters.

In 1703 werd Newton voorgedragen als president van de Royal Society. Tot
zijn dood in 1727 zou hij deze functie blijven bekleden. In 1708 werd
hij door koningin Anne geridderd.

Vlak voor zijn dood in 1727 schreef Newton: «Ik weet niet welk beeld de
wereld van mij zal hebben, maar in mijn eigen ogen ben ik alleen een
jongetje geweest dat speelt op het strand en nu en dan het plezier heeft
dat hij een nóg gladder steentje of een nóg mooiere schelp ontdekt, ter
wijl de grote oceaan der waarheid nog onontdekt voor hem ligt.» Johannes
Kepler en Isaac Newton vertegenwoordigen een belangrijk keerpunt in de
menselijke geschiedenis. De ontdekking dat tamelijk eenvoudige
natuurwetten de gehele natuur beheersen, dat dezelfde regels gelden op
zowel de aarde als aan de hemel en dat de manier waarop de wereld is
opgebouwd haar weerklank vindt in onze denktrant. Zij hadden een
onwrikbare eerbied voor de nauwkeurigheid van gegevens, verkregen uit
waarnemingen. Hun met grote nauw keurigheid gedane voorspellingen
betreffende de planeet bewegingen, leverden het klemmende bewijs dat de
mens in staat is inzicht te krijgen in de kosmos en wel met onverwachte
diepgang. Onze hedendaagse beschaving, onze kijk op de wereld en onze
huidige verkenning van het universum zijn intens veel verschuldigd aan
hun inzichten.

Sir Isaac Newton overleed op 31 maart 1727 in Londen. Hij is 84 jaar
geworden.

---
