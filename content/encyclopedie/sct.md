+++
title = "Schild"
date = 2023-11-17T19:54:58+01:00
draft = false
+++

---
Dit sterrenbeeld is tegen het einde van de 17de eeuw door Johannes
Hevelius ingevoerd. Oorspronkelijk noemde hij het sterrenbeeld Schild
van Sobieski. Hij deed dit ter ere van de Poolse vorst die hem, nadat
zijn sterrenwacht in Dantzig tot de grond toe was afgebrand, grote steun
verleende.

Het sterrenbeeld Schild bestaat slechts uit zwakke sterren.

De helderste ster is van [magnitude](/encyclopedie/magnitude) 4,06 en staat
op een afstand van 205 [lichtjaar](/encyclopedie/lichtjaar). Voor het blote
oog is het een weinig opvallend sterrenbeeld, maar in een verrekijker
vallen al direct de rijke delen van de melkweg in dit gebied op. Het
sterrenbeeld kun je in de zomer rechts onder het sterrenbeeld Arend
proberen te vinden.

De Latijnse naam van het sterrenbeeld Schild is *Scutum*. Bij gebruik
van de tweede naamval (genitief) wordt dit Scuti.

Als we het hebben over de ster alfa (a) van het sterren beeld Schild
zeggen we a Scuti of we schrijven a Sct want de officiÃ«le afkorting van
het sterrenbeeld Schild is Sct.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
