+++
title = "DNA"
date = 2023-11-17T19:54:58+01:00
draft = false
+++

---
Hoewel de geleerden denken dat ze veel over het leven weten, hebben ze
er geen algemeen bruikbare definitie van. Het is vrij eenvoudig om de
eigenschappen van het leven op te sommen: organisatie, mogelijkheid om
energie te produceren door mani pulatie van de omgeving, groeivermogen,
gevoeligheid voor prikkels, aanpassingsvermogen dat evolutie verzekert
en natuurlijk voortplantingsvermogen. Al deze eigenschappen, inclusief
geboorte en dood, moeten gebaseerd zijn op mole culaire processen,
waarbij voornamelijk koolstofrijke organische moleculen zijn betrokken.
De oorzaak hiervan is dat koolstof van de meeste verbindingen niet
alleen deel uitmaakt, maar er zelfs de ruggegraat van vormt. In feite is
zo\'n 97 procent van de circa zes miljoen bekende verbindingen
organisch, maar ze komen niet allemaal in biologische systemen voor.

Alle levende wezens bestaat uit twee soorten moleculaire bouwstenen:
twintig *aminozuren* en vijf *nucleotiden*. Deze vijfentwintig
organische moleculen bevatten maximaal 30 atomen koolstof, stikstof,
zuurstof en waterstof en zijn hetzelfde in alle levende wezens - of het
nu een boom, vis, mens of bacterie is. Alleen de wijze waarop de
aminozuren zijn gerangschikt in ingewikkelde lange ketens, de zogenaamde
*proteïnen*, onderscheidt de ene levensvorm van de andere. Ook de
nucleotiden vormen lange ketens, de zogenaamde *nucleïne zuren* die van
elkaar verschillen door de volgorde van de nucleotiden. Hoe wordt deze
volgorde geproduceerd en gerepro duceerd? De sleutel tot deze processen
is desoxyribonucleïne zuur ( *DNA*), dat uit een keten nucleotiden
bestaat.

In elke levende cel, of die nu in hersenweefsel, in de huid of in een
plantenblad zit, bevinden zich DNA-moleculen, die elk uit twee
ineengestrengelde nucleotidenketens bestaan de beroemde dubbele spiraal
die door *Francis H.C. Crick* en *James D. Watson* werd ontdekt. Deze
ketens bevatten elk soms wel tien miljoen atomen en hebben een vrij
zwakke interne verbinding. Ze worden dan ook bij elkaar gehouden door
een omhulsel van andere moleculen. De volgorde van de nucleotiden in
elke DNA-keten bepaalt en bewaart de genetische informatie. Niet de
afzonderlijke nucleotiden maar hun

volgorde bepaalt de functie van een cel - of dat nu in een muis, in de
arm van een inktvis of in een bloemblaadje is. Als cellen zich
vermenigvuldigen tijdens de groei van een organisme of om dode cellen te
vervangen, moet het DNA gekopieerd worden.

Tijdens dit proces worden de zwakke verbindingen tussen de twee strengen
in het DNA-molecuul verbroken of opengeritst.

Elke streng gebruikt dan vrije nucleotiden die aanwezig zijn in de cel,
om een bijpassende streng te maken, zodat twee compleet identieke
DNA-moleculen ontstaan, elk met dezelfde genetische informatie.

Om proteïnen te kunnen vormen, maakt een speciaal molecuul zich vast aan
het DNA-molecuul en opent dit plaatselijk het opent de twee strengen een
stukje. Bepaalde aangepaste nucleotiden die enigszins verschillen van
die in het DNA lezen dat deel van het DNA af en vormen een keten. Daarna
verenigingen de twee strengen zich weer en wordt het vol gende stukje
van de DNA-keten geopend en afgelezen en wordt de keten weer een stukje
langer. Dit proces zet zich voort tot een geheel nieuw molecuul -
ribonucleïnezuur ( *RNA*) is gevormd dat dezelfde genetische informatie
draagt als het oorspronkelijke DNA, alleen in een andere vorm gecodeerd.

Met behulp van andere moleculen, het zogenaamde *tranfer-RNA*, binden
verschillende aminozuren die aanwezig zijn in de cel vloeistof zich aan
het RNA, dat zo een mal vormt voor de vorming van een keten van
aminozuren - een proteïne. Herhaling van dit proces leidt tot de vorming
van een groot aantal identieke proteïnen die ieder een afdruk van
dezelfde genetische code bevatten. Het grote aantal nucleïnezuren in een
DNA molecuul en aminozuren in een proteïne laat een verbijsterende
verscheidenheid aan mogelijke reeksen of coderingen toe voor alle
mogelijke eigenschappen van een organisme. Eigenschappen zoals kleur van
de ogen, voedselbehoefte, grootte en aantal ledematen of vliegvermogen
zijn allemaal vastgelegd in reeksen van de juiste bouwstenen, zowel in
het oorspronke lijke DNA als in het RNA en de daaruit voortvloeiende
proteïnen. Op deze manier is het leven verzekerd van groei en
erfelijkheid van eigenschappen, functie en voortplanting.

De details van deze processen zijn nogal ingewikkeld en behelzen onder
andere factoren die hun uiteindelijke stil stand veroorzaken: de dood
van een cel of van het gehele organisme.

Onze wildste fantasieën over buitenaards leven verschillen meestal
weinig van hetgeen we al weten. Science-fictionwezens lijken op de een
of andere manier altijd op menselijke, dier lijke of plantaardige
levensvormen. Gewoonlijk ziet men leven als iets dat voortkomt in een
omgeving met water, vrije zuur stof en koolstofhoudende, organische
moleculen en dat al zijn energie om te groeien (indirect) onttrekt aan
zonlicht. In werkelijkheid zijn er andere mogelijkheden, zoals de recent
gevonden bacteriën in het 2500 meter diepe, donkere water van de
Galapagos-trog, die hun energie verkrijgen uit geother mische bronnen.
Er bestaan ook vele anaërobe bacteriën, waarvoor zuurstof een gif is.

Het is vrij zeker dat de aarde eens, net als de planeten Venus en Mars
nu, een bijna zuurstofloze atmosfeer had en dat zuurstof op onze planeet
is geproduceerd door organismen die koolzuur splitsten in zijn
bestanddelen koolstof en zuurstof. Dus waren anaërobe bacteriën, die
immers zuurstof produceren en afgeven, zo\'n vier miljard jaar geleden
waarschijnlijk de eerste levensvormen op onze planeet. Uiteindelijk
vestigden zich zuurstof verbruikende organismen als de belangrijkste
levensvormen.

Een levensvorm die wil blijven voortbestaan, moet een mechanisme in zich
hebben dat minuscule veranderingen of mutaties toelaat. Deze kunnen de
basis vormen voor aanpassing aan een veranderend milieu en zo tot
vooruitgang en evolutie van de levensvorm leiden. Het is dus
noodzakelijk dat de DNA moleculen toevallige mutaties of veranderingen
in de volgorde van hun nucleotiden ondergaan, wil de concurrentiestrijd
tussen de levensvormen door natuurlijke selectie, en een daaruit
voortvloeiende evolutie, kunnen plaatsvinden.

Het is opmerkelijk dat koolstofatomen voor een grotere verscheidenheid
van complexe moleculen zorgen dan de atomen van enig ander element,
zoals bijvoorbeeld silicium.

We weten ook dat bepaalde elementen die belangrijk zijn voor de
biologische koolstofverbindingen in gelijke mate voor komen in het
zonnestelsel als elders in het heelal. De kans op leven dat niet
gebaseerd is op koolstof is dus zeer gering, hoewel leven gebaseerd op
een wat andere koolstofchemie denkbaar is.

In 1971 ontdekten Nobelprijswinnaar *Charles H. Townes* en zijn
medewerkers van de universiteit van Californië in hun radio spectra voor
het eerst straling van organische moleculen in de interstellaire ruimte.
Inmiddels is de lijst van zulke moleculen zeer lang geworden en bevat
hij vele voor het leven essentiële moleculen. Deze moleculen komen voor
in dichte stofwolken in ons melkwegstelsel, die ze be schermen tegen de
vernietigende ultraviolette straling van de sterren. Andere moleculen,
inclusief aminozuren en nucleotiden, zijn gevonden in meteorieten die
van buiten aardse oorsprong zijn.

In 1952 bootsten *Harold C. Urey* en *Stanley L. Miller* de condities na
zoals die, naar men aanneemt, op aarde waren in een vroege fase van het
zonnestelsel, toen er al wel organische moleculen waren maar nog geen
leven. Bij deze experimenten, die later op verschillende manieren door
anderen zijn herhaald, werden elektrische ontladingen geproduceerd in
een vat met een mengsel van gassen die algemeen voorkwamen op de jonge
aarde, zoals ammoniak, methaan, waterdamp en waterstof. Het resultaat
was de vorming van bepaalde aminozuren en nucleotiden. Het blijkt dus
dat de enorme elektrische ontladingen die op een aantal planeten zijn
gezien, kunnen leiden tot de vorming van bepaalde bouwstenen van leven
mits de juiste gassen in hun atmosferen voorkomen. Natuurlijk laten deze
experimenten alleen de mogelijkheid van deze processen zien en bewijzen
ze niet dat er leven op deze planeten bestaat.

Kunnen we uit al deze feiten concluderen dat er elders ook leven moet
zijn? Sommige wetenschappers zijn daar vast van overtuigd, andere
minder. Hoe kwamen de verschillende organische moleculen, of biologische
bouwstenen, die ook in de interstellaire ruimte voorkomen, op het juiste
tijd stip en de juiste manier bij elkaar om DNA, RNA en uitein delijk de
complexe proteïnen te vormen? Een bevredigend antwoord is nog niet
voorhanden. Vergelijk de situatie met die waarbij een groot aantal
blokken waarop lettergrepen staan spontaan een lange zin gaan vormen.
Vermoedelijk waren de eerste «zinnen» van ketens aminozuren en nucleo
tiden veel korter dan de huidige en bevatten zij zeer weinig en mogelijk
dubbelzinnige informatie. Op dit moment is een van de geliefde
verklaringen voor de vorming van de lange complexe, spiraalvormige
moleculen dat sommige aminozuren en nucleotiden als een dunne laag
bezonken op de kleibodem van plassen. Na verloop van tijd vormden de
bouwstenen die met het klei-oppervlak waren verbonden, eenvoudige
ketens, die uitgroeiden tot proteïnen en andere biologische bouw stenen.
Experimenten hebben aangetoond dat dit proces inderdaad mogelijk is en
dat het vooral efficiënt is als de temperatuur en de hoeveelheid water
periodiek veranderen op een manier die lijkt op de dagelijkse
schommelingen op aarde.

Er is hoop dat dit soort onderzoek uiteindelijk alle mole culaire
processen zal ophelderen die verantwoordelijk zijn voor het ontstaan van
leven.

Nobelprijswinnaar *Manfred Eigen* en zijn collega\'s hebben onderzocht
hoe groot de kans is op de vorming van echte genetische codes in
DNA-moleculen in plaats van min of meer willekeurige ketens en wat de
statistische en thermodynamische wetten van zelf-organisatie zijn die de
natuurlijke selectie van prebiotische moleculen regelen. Spontaan worden
lange en begrijpelijke «zinnen» gevormd als de juiste genetische
moleculen stabieler zijn en zich eerder verdubbelen dan de andere. De
zinnen worden dan gevormd door een wissel werking tussen eenvoudige
proteïnen en nucleïnezuren. De ontwikkeling van de werking en de
structuur van de genen zou dus gelijktijdig zijn opgetreden en er is dan
ook geen «kip of ei»-probleem. Bovendien bestaat er een corrigerend
mechanisme dat de vorming en verdubbeling van «foute» moleculen afremt.

We kunnen concluderen dat er veelbelovende onderzoekslijnen zijn die
suggereren hoe niet-levende chemische moleculen onder de juiste
omstandigheden tot proteïnen en levende organisme kunnen worden, hoewel
er ook nog vele stukken uit de puzzel van de oorsprong van het leven
ontbreken. Virussen staan op de grens van levende en niet-levende
materie en blijken zich soms levend en soms niet-levend te gedragen.

Het tabaksmozaïekvirus bevat bijvoorbeeld DNA-moleculen maar geen vrije
aminozuren of nucleotiden en kan zich lange tijd in een volledig inerte
kristalvormige toestand be vinden. Als het echter wordt opgelost en in
contact komt met bacteriën of andere cellen, injecteert het zijn DNA en
vernietigt ze. Deze vernietiging vindt plaats doordat het DNA van het
virus de aminozuren en nucleotiden van de cel gebruikt om proteïnen te
produceren die het virus dupliceren in plaats van de bacterie zelf.

Er bestaan verschillende onderzoeksresultaten die het tijdstip van het
ontstaan van leven dateren. Recent onder zoek van een bepaald gesteende
in Pilbara in West-Australië toonde aan dat dit zo\'n 3,4 tot 3,5
miljard jaar geleden werd gevormd door algen en mogelijk andere
organismen die de bestanddelen van rotsen konden opnemen. Op dat
tijdstip was de aarde ruim een miljard jaar oud. Men heeft geschat dat
de aarde de eerste 400 miljoen jaar na haar vorming ongeschikt was voor
leven doordat de temperatuur, druk en oppervlakte samenstelling nog niet
constant waren. Hieruit blijkt dat het ruwweg een half miljard jaar
heeft geduurd voordat de eenvoudigste levensvormen ontstonden. Deze
organismen be stonden uit hoogstens enkele cellen, hadden waarschijnlijk
geen zuurstof nodig en haalden hun «voedsel» uit de zoge naamde
oersoep - het mengsel chemische verbindingen dat, naar men aanneemt,
voorkwam in de eerste zeeën. In iets jongere rotsen - van 2,7 tot 2,8
miljard jaar oud - zijn georganiseerde gemeenschappen of kolonies van
primitieve algen gevonden die al wat verder ontwikkeld waren en zuurstof
en dus licht nodig hadden. In ongeveer 900 mil joen jaar oude gesteenten
zijn organismen gevonden die al geslachtelijke verschillen vertoonden.

Er is wel geopperd dat het leven ontstond uit sporen of andere
organismen die voorkwamen in interstellair of interplanetair stof en
[meteorieten](/encyclopedie/meteoren) die op aarde vielen.

Inderdaad bevatten verschillende bekende meteorieten, zoals die van
Murray, Murchison en Orgueil, organische bestanddelen die iets
verschillen van die op aarde. Deze suggestie verschuift het probleem van
het ontstaan van leven echter alleen van de aarde naar de ruimte. Omdat
het niet zeker is hoe en waar deze bestanddelen werden gevormd, vormen
ze ook geen sterk bewijs voor buitenaards leven. Zo\'n tien jaar geleden
gingen Crick en Orgel zelfs zo ver om voor te stellen dat deze «zaden»
speciaal door intelligente wezens op andere planeten naar de aarde
werden gestuurd. Dit idee gaat daarom nog een stap verder, omdat het
veronderstelt dat zich elders in het heelal intelligent leven in plaats
van leven zonder meer, heeft ontwikkeld, voordat het leven op aarde
ontstond. Er is geen bewijs vóór of tegen deze mogelijkheid en sommige
wetenschappers betwijfelen of we er ooit achter zullen komen. Het
sterkste tegenargument is dat er een zeer ge ringe kans is dat een
DNA-molecuul de langdurige bloot stelling aan interstellaire straling
zal overleven, of het moet gevangen zitten in een vrij groot vast
lichaam.

Wat maakt onze planeet zo bijzonder dat zich juist hier leven kon
ontwikkelen? De Engelsman Hart is door bestudering van de evolutie van
de aardatmosfeer tot een voor deze vraag belangrijke conclusie gekomen.
Rekening houdend met factoren zoals variatie van de zonnewarmte en de
bedekkingsgraad van de hemel door wolken, heeft hij uitgerekend dat de
opper vlaktetemperatuur van de aarde meer dan twee miljard jaar geleden,
als gevolg van een zwak broeikaseffect, zo\'n 30°C hoger was dan nu. Zou
de aarde toendertijd slechts vijf procent dichter bij de zon hebben
gestaan, dan was het broei kaseffect zó sterk geworden en daardoor de
oppervlakte temperatuur zó ver gestegen dat leven onmogelijk zou zijn
geweest. Ongeveer twee miljard jaar geleden was er door de vegetatie en
de oceanen zóveel zuurstof geproduceerd en koolzuur opgenomen dat het
broeikaseffect afnam; sindsdien is de temperatuur gunstig geweest voor
de evolutie van leven.

Zou de aarde toen slechts één procent verder van de zon ver wijderd zijn
geweest, dan zou al haar water zijn opgeslagen in gletsjers, waardoor
leven zoals wij het kennen ook on mogelijk was geweest. Leven gedijt dus
op aarde doordat er een wankel evenwicht bestaat tussen haar
samenstelling en afstand tot de zon. Als bijvoorbeeld alle vegetatie
plotse ling zou verdwijnen, zou onze atmosfeer vrijwel alle vrije
zuurstof verliezen en rijk worden aan koolzuur, zoals die van Venus en
Mars. Het afstandsinterval tot de centrale ster waarbinnen op een
planeet een optimaal klimaat voorkomt, noemt men een leefbare zone of
[ecosfeer](/encyclopedie/ecosfeer). Voor sommige sterren, zoals de zon, is
de breedte van zo'n zone vrij groot; voor andere bestaat zo\'n zone
helemaal niet.

Deze grenzen suggereren dat een planeet zich lang genoeg in een bepaalde
temperatuurzone moet bevinden, wil er leven kunnen voorkomen. Sommigen
betwisten Hart\'s uitgangs punten en menen dat de grenzen te smal zijn.
Anderen, zoals *James Lovelock* en *Lynn Margulis*, beweren dat het
leven zelf, en vooral de plantenwereld, door middel van allerlei gecom
pliceerde terugkoppelingen met het milieu in belangrijke mate bijdraagt
aan het handhaven van een geschikt klimaat op aarde.

De vereisten voor de ontwikkeling van intelligent leven zijn veel hoger
dan die voor de ontwikkeling van primitief leven. De hogere diersoorten
hebben elk een zekere mate van intelligentie (hoe men die ook
definieert) die afhangt van de hersencapaciteit. Wanneer de huidige
mensheid is ontstaan, is niet bekend, hoewel de vondst van 1,76 miljoen
jaar oude fossielen in Tanzania wijst op het bestaan van een twee
voetige mensachtige die al stenen werktuigen maakte en voor zijn
veiligheid en voedsel in bomen klom.

Over de waarschijnlijkheid van leven elders in het zonne stelsel is door
vele wetenschappers gedebatteerd, vooral in verband met de
[Viking](/encyclopedie/mars)-vluchten naar Mars, waarbij ver scheidene
experimenten werden uitgevoerd om het eventuele bestaan van leven daar
te kunnen aantonen. Velen waren nogal optimistisch over de kans op leven
op Mars, in de atmosfeer van Jupiter of op de Saturnusmaan Titan; dit
optimisme berustte echter voor een groot deel op argumenten die de toets
der kritiek niet kunnen doorstaan. De waarschijnlijk minimale vereisten
voor leven zijn geformuleerd door *Horowitz* van het California
Institute of Technology. Hij wees erop dat aminozuren stabiel zijn tot
475 ... 575 K (200 ... 300°C), dat proteïnen uiteenvallen bij een druk
van meer dan 4000 atmosfeer en dat een planeet waarop leven voorkomt een
gravitationeel stabiele atmosfeer moet hebben om de zeer vluchtige
ontbindingsprodukten van dode organismen vast te houden voor hernieuwd
gebruik. De benedengrens voor de temperatuur wordt bepaald door het
vriespunt van het vloeibare medium waarin organische mole culen zich
kunnen vormen en bewegen. Interessant is dat de Russische chemofysicus
*Goldanski* heeft aangetoond, dat zelfs bij zeer lage temperaturen, bij
het [absolute nulpunt](/encyclopedie/absolute), nog meetbare, hoewel zeer
trage proteïnevorming plaatsvindt ten gevolge van een proces dat
*tunneling* heet. Het is echter niet zeker of dit effect veel verandert
aan de boven genoemde condities voor het ontstaan en behoud van leven.

Deze condities vereisen immers een continue energiebron zoals zonlicht
of een andere warmtebron.

Rekening houdend met deze overwegingen kunnen we vast stellen dat op
Mercurius geen leven voorkomt, omdat de planeet een verwaarloosbare
atmosfeer heeft en omdat zijn oppervlaktetemperatuur zeker in het
verleden veel te hoog was. Misschien komt er leven voor in de dichte
atmosfeer van Venus, hoewel deze zeer droog is en de huidige opper
vlaktetemperatuur op Venus veel te hoog is. Of er in het verleden,
voordat het broeikaseffect in volle sterkte op gang kwam, leven op het
oppervlak van Venus voorkwam, is niet bekend. Zelfs monsters van het
oppervlak zullen waar schijnlijk geen uitsluitsel kunnen geven omdat
alle sporen van eventueel leven waarschijnlijk zijn uitgewist door de
vermoede sterke erosie en de vulkanische activiteit. Aan de andere kant
is de temperatuur van de Venusatmosfeer op hoogten tussen 30 en 70
kilometer gunstig voor leven. Het kan daar dan mogelijk voorkomen op of
in deeltjes die waarschijnlijk uit zwavelzuur of stof bestaan. De belang
rijkste problemen voor dit eventuele leven vormen de aanhoudende
krachtige winden op Venus, de heersende verticale menging of convectie
en de daaruit volgende verdamping en condensatie van de wolkdruppeltjes.
Om te overleven zou een organisme zijn hoogte moeten kunnen regelen en
de krachtige winden moeten kunnen trotseren. Een suggestie met een sterk
tintje science-fiction was dat zulke organismen zouden lijken op kleine
ballonnen die hun grootte en zweefvermogen aanpassen om op hoogten te
blijven waar de temperatuur ge schikt is.

Mars was en is nog steeds voor velen de planeet met de grootste kans op
leven. Naast zijn gelijkenis met de aarde zijn de belangrijkste redenen
hiervoor dat hij een ijle maar niet verwaarloosbare dampkring heeft en
dat zijn temperatuur niet al te ongunstig is. De mogelijkheid van
vegetatie op Mars was tientallen jaren lang de voedingsbodem voor deze
hoop. De dampkring bevat echter nauwelijks water en weinig stikstof,
omdat deze molekulen door de zonnestraling werden ontbonden in vrije
atomen die door hun kleine massa aan de zwaartekracht van Mars konden
ontsnappen. Dit werd nog eens bevestigd door de biologische experimenten
na de Viking landingen, waarbij geen spoor van leven werd gevonden en
waarbij alle experimentele resultaten konden worden verklaard door
anorganische reacties. Dit was natuurlijk een grote teleurstelling
vanuit wetenschappelijk, planetologisch en emotioneel standpunt.

Toch is de fascinerende mogelijkheid dat Mars lang geleden warmer was,
met vloeibaar water in overvloed - zodat toen leven mogelijk was. Als de
huidige ijstijd op Mars voorbij is, kan het leven daar misschien
terugkeren. Nu zijn we nog niet in staat om de werkelijke kans op het
voorkomen van leven op deze planeet te schatten, maar we hebben goede
hoop dat we over niet al te lange tijd bodemmonsters van Mars kunnen
halen vooral van de gelaagde structuren bij de polen, die dan onder
zocht kunnen worden op sporen van primitief leven.

De reuzenplaneten Jupiter en Saturnus hebben geen vast of vloeibaar
oppervlak, en dus kan eventueel leven alleen voor komen in de atmosferen
ervan - in de wolken, op kleine stof deeltjes of als «ballonnetjes»,
zoals voorgesteld voor Venus.

Zowel de atmosfeer van Jupiter als die van Saturnus heeft lagen met
kamertemperaturen en beide zijn rijk aan gassen die bij elektrische
ontladingen in laboratoria aminozuren en nucleotiden vormen. Toen met de
beide [Voyagers](/encyclopedie/voyager) op beide planeten sterke
elektrische stormen ontdekt werden, specu leerde men opnieuw dat er
mogelijk leven is. De grootste moeilijkheid is echter hoe de diverse
organische moleculen zich kunnen binden om DNA en proteïnen te vormen
terwijl ze in een atmosfeer zweven. Als we de aarde als voorbeeld nemen.

zien we dat deze zeer zeldzame en ingewikkelde processen, zelfs in hun
eenvoudigste vorm, een stabiele voedingsbodem, zoals de kleilagen op
aarde, en duizenden, zo niet miljoenen jaren van tamelijk stabiele
temperaturen vereisen. Zelfs als we aannemen dat de atmosferen van
Jupiter en Saturnus vol doende stof bezitten om als stabiele
voedingsbodem voor DNA molekulen te dienen, kan nog niet worden voldaan
aan de tweede voorwaarde. De snelle convectie en circulatiepatronen op
deze planeten - tussen lagen die zó heet zijn dat de bestanddelen voor
leven zouden smelten of uiteenvallen, of zo koud dat ze vast zouden
worden - suggereren dat de benodigde tempera turen slechts één dag
achtereen kunnen voorkomen. Dit zou het ontstaan van zelfs de
eenvoudigste levensvormen op deze twee planeten verhinderen. Een laatste
argument tegen het bestaan van leven in bepaalde lagen van de atmosferen
van Venus, Jupiter en Saturnus is het feit dat onze eigen atmosfeer wel
vol zit met micro-organismen, maar dat deze allemaal vanaf het oppervlak
zijn meegevoerd door winden en niet in de atmosfeer zelf zijn ontstaan.

Onze gegevens over Uranus en Neptunus zijn nog onzeker, maar als deze
planeten een vast oppervlak hebben, moet dit in het zeer diepe, hete
inwendige zijn; de buitenlagen van beide planeten vormen turbulente
atmosferen, waarvoor dezelfde argumenten tegen leven gelden als bij
Jupiter en Saturnus.

Pluto's zeer lage temperaturen en, chemisch gesproken, arme oppervlak
sluiten elke vorm van leven uit.

Zou er leven kunnen voorkomen op de manen van de planeten? De
oppervlaktetemperatuur van onze maan varieert tussen zeer koud en zeer
heet, zij bezit geen dampkring en heeft deze waarschijnlijk nooit gehad.
De honderden kilo's maanmonster die de
[Apollo](/encyclopedie/apollo)-missies opleverden, tonen geen enkel teken
van vroeger leven op de maan. De suggestie dat er onder de ijs achtige
korsten van de Jupitermaan Europa en van de Saturnus maan Enceladus
mogelijk vloeibaar water voorkomt, gaf weer een sprankje hoop op leven
elders in het zonnestelsel. De argumenten hiervoor zijn echter
allerminst overtuigend. Alle andere manen, met uitzondering van de
opmerkelijke Saturnus maan Titan, missen een aanzienlijke atmosfeer, een
voorwaarde voor leven. Dit geldt ook voor de
[planeto‹den](/encyclopedie/planetoiden): zij zijn de klein om een
atmosfeer vast te houden. Er is wel een kleine kans dat sommige ervan
ijsachtige kernen hebben die deels vloeibaar worden gehouden door warmte
van radioactief ver val en zo misschien een geschikte omgeving voor
micro organismen vormen.

Over Titan, de grootste maan van Saturnus, is lange tijd het meest
gespeculeerd wat buitenaards leven betreft. Als gevolg van de
Voyager-metingen zijn onze ideeën over deze maan echter drastisch
veranderd. De oppervlaktetemperatuur is er veel lager dan werd verwacht
en veel te laag voor hetzij water, hetzij vloeibare ammoniak. Wel kan
het hoge methaangehalte van zijn atmosfeer mogelijk leiden tot poelen
van vloeibaar methaan en tot de vorming daarin van een hele serie
organische verbindingen. Onlangs is op Titan de aan wezigheid aangetoond
van sommige van zulke verbindingen waarin stikstof voorkomt. De
ontdekking van deze organische verbindingen vormt echter nog allerminst
bewijs voor leven op Titan. Door de lage temperaturen moet de kans op
leven ook erg laag worden geschat.

Resumerend komen we tot de in vele opzichten teleurstellende conclusie
dat het zeer onwaarschijnlijk is dat er elders in het zonnestelsel leven
voorkomt. Of er op Mars of op Venus ooit een of andere levensvorm heeft
bestaan is een vraag die mogelijk door verder planeetonderzoek kan
worden be antwoord. Ook is er een niet geheel verwaarloosbare kans dat
er na de huidige ijstijd op Mars weer leven verschijnt op deze planeet,
hoewel we geen idee hebben van de aard van zulk leven. Als de mensheid
tegen die tijd niet is uitgeroeid door oorlog of ongecontroleerde
vervuiling, is er een kans dat de interplanetaire ruimtevaart zover is
ontwikkeld dat het leven van de aarde kan worden overge bracht naar
Mars.

---
