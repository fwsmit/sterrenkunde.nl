+++
title = "Supertelescopen"
date = 2023-11-17T19:54:58+01:00
draft = false
+++

---
De geschiedenis van hele grote telescopen - waarvan de spiegel
middellijn meer dan één meter bedraagt - begint in de 18e eeuw bij
[William Herschel](/encyclopedie/herschel) (1738-1822). Herschel was van
beroep organist en muziekleraar. Zijn enthousiasme voor de sterren kunde
had hij van zijn vader gekregen. William Herschel zou uitgroeien tot een
geweldig telescoopbouwer. Bovendien ont wikkelde hij zich tot een van de
belangrijkste astronomische waarnemers van zijn tijd. In 1781 had hij
met zijn zelfgebouw de telescoop, als eerste in de geschiedenis, een
nieuwe planeet ontdekt: Uranus. Hierdoor was hij op slag beroemd
geworden. Hij moest zijn telescoop, met een spiegelmiddellijn van 30
centimeter, naar het koninklijk paleis brengen om de Engelse koning,
George III, zijn instrument te laten zien.

Op aandringen van zijn vrienden maakte Herschel kort daarop van de
gelegenheid gebruik, de koning om financiële steun voor zijn
astronomisch onderzoek te vragen. En niet zonder succes, want hij werd
benoemd tot koninklijk astronoom met een jaarwedde van 200 pond.

Enkele jaren later begon hij dankzij een gift van de koning aan de bouw
van een spiegeltelescoop met een brandpuntafstand van 12 meter en een
spiegelmiddellijn van 120 centimeter. Dit ondanks een vroegere
mislukking bij het gieten van een spiegel met een 30 centimeter kleinere
diameter. Toen was de gietvorm opengebarsten, waardoor het gesmolten
metaal op de vloer terecht was gekomen. De tegels waren aan stukken
gesprongen en een mengsel van steensplinters en roodgloeiend metaal was
door de kamer gespetterd.

Herschel was echter een enorme doorzetter. De eerste spiegel voor de
nieuwe telescoop werd in 1785 door een professionele metaalgieter uit
Londen gegoten. Hoewel de spiegel dunner was dan gevraagd, woog hij
bijna een halve ton. Herschel organi seerde een groep arbeiders, die hem
bij het slijpen en po lijsten van de spiegel zou helpen. Maar hoe hard
er ook ge slepen en gepolijst werd, een goed resultaat bleef uit. Daarom
moest een tweede spiegel gegoten worden, maar die barstte. Een derde
spiegel was dikker en zwaarder dan beide vorige en er waren dit keer
zelfs 24 arbeiders nodig om hem op de polijst tafel te hijsen. Na lange
en moeizame arbeid produceerde de spiegel nog steeds geen goede beelden.
Herschel zocht een andere oplossing en gebruikte bijna een volledig jaar
om een polijstmachine te ontwikkelen, die heel wat nauwkeuriger en
makkelijker te bedienen was dan een onhandige groep ongeïn teresseerde
arbeiders. Op 27 augustus 1789 was het dan zover.

De nieuwe spiegel werd goed genoeg bevonden om hem in de telescoop, die
er speciaal voor ontworpen was, in te bouwen.

Met het nieuwe instrument had Herschel vrijwel onmiddellijk succes.
Tijdens de tweede nacht ontdekte hij de Saturnusmaan Enceladus en zag
hij duidelijker dan ooit tevoren de vlekken op de planeet.

De reusachtige telescoop kende dus een geweldige start. Toch werd hij
lang niet zo vaak gebruikt als de kleinere kijkers van Herschel. Dat
zijn grote telescoop toch geen succes werd kwam voor een groot deel
omdat de hemel boven zijn woonplaats Slough slechts zo\'n honderd uur
per jaar echt geschikt was voor het doen van zinvolle waarnemingen. Zijn
enorme telescoop was moeilijk te hanteren om zulke korte gelegenheden
volledig te kunnen benutten. In 1815 werd de laatste waarneming met deze
telescoop verricht.

*William Parsons* (1800-1867), de derde Graaf van Rosse, was een
enthousiast amateur-astronoom en telescoopbouwer. Hij bouwde zijn
telescopen op het domein van het familiekasteel te Birr in het midden
van Ierland. Voordat hij de grafelijke titel van zijn vader erfde, werd
hij in 1823 als afgevaardigde gekozen van King\'s Country in het Engelse
Lagerhuis. Dat ge beurde nog voor de hervorming van het parlement. Zijn
zetel moet daarom meer als een geschenk van zijn vader worden ge zien.
Dat is weliswaar niet erg democratisch, maar daar stond tegenover, dat
deze latere Graaf van Rosse bekend stond als een van de zeer weinig
eerlijke mensen in de Ierse politiek.

William Parsons was een verwoed kijkerbouwer. De grootste telescoop die
hij gebouwd heeft - zijn Leviathan-telescoop had een spiegelmiddellijn
van 182,9 cm. Deze enorme, tien ton wegende buis, kwam in 1845 gereed.
Het was in die tijd de grootste telescoop op aarde. Hij gebruikte zijn
telescoop om de structuur van nevels te onderzoeken. Hij is ook de
ontdekker van de [Krabnevel](/encyclopedie/krabnevel) en degene die deze
nevel zijn naam gaf. De oorspronkelijke spiegel van William Parsons is
nu te bewonderen in het Science Museum in Londen. De kijkerbuis en de
resten van het gebouw zijn nog steeds te bezichtigen in Birr.

Zijn vierde zoon, Charles, ontwikkelde de stoomturbine en nam in 1925
Howard Grubbs telescoopbedrijf over. Hierdoor ontstond de firma
Grubb-Parsons, die tot 1984 telescopen heeft gebouwd. In 1918 verhuisde
de firma van Dublin naar St. Albans in het graafschap Hertfordshire.
Zeven jaar later, in 1925, werd een nieuwe fabriek gebouwd in
Newcastle-upon Tyne. Het bedrijf bouwde onder meer de spiegels voor de
Engels-Australische 3,9 meter telescoop in Siding Spring en de 3,8 meter
infraroodkijker op Mauna Kea op Hawaii. De 4,2 meter William
Herschel-telescoop op La Palma op de Canarische Eilanden werd de laatste
die door dit bedrijf is gebouwd.

Meer dan zeventig jaar is de 182,9 cm-telescoop van William Parsons in
grootte niet overtroffen. In 1918 werd in het zuiden van de Amerikaanse
staat Californië de *Mount Wilson sterrenwacht* in gebruik genomen. De
2« meter telescoop op deze sterrenwacht was, op aandringen van de
astronoom *George* *: ' Ellery Hale*, gefinancierd door zijn vriend en
zakenman *J.D. Hooker*. Daarom wordt deze telescoop vaak de Hooker
telescoop genoemd. Het totale gewicht van het instrument bedraagt zo\'n
100 ton! Oorspronkelijk was er sprake van een wat kleinere telescoop van
2,1 meter middellijn. Hale kon zijn vriend Hooker echter overhalen nóg
meer geld ter beschikkng te stellen. Hierdoor kon de 2« meter telescoop
worden gebouwd. Dat was een geweldige sprong voorwaarts ten opzichte van
de 91-cm telescoop van Common, die op dat moment de grootste telescoop
was waarmee ook daadwerkelijk astronomisch onderzoek werd verricht. De
Mount Wilson sterrenwacht bevatte naast de 2« meter-telescoop ook nog
een 1« meter-telescoop. Deze was ontworpen door *George Ritchey*, die
door het polijsten van spiegels uit de 20e eeuw een even grote roem
verwierf als de Amerikaan *Alvan G. Clark* (1832-1897) met het slijpen
en polijsten van lenzen uit de 19e eeuw.

Hale werd de directeur van de nieuwe sterrenwacht. Hij trok twee
vooraanstaande astronomen aan om met de instrumenten van de sterrenwacht
onderzoek te doen.

*Harlow Shapley* (1885-1972) onderzocht, meestal met de 1« meter
telescoop, sterhopen en met de grote Hooker-telescoop bestudeerde [Edwin
Hubble](hubble.html){.two} (1889-1953) de spiraalnevels, hetgeen leidde
tot een classificatie van sterrenstelsels en de ontdekking van de
uitdijing van het heelal (zie [constante van
Hubble](constant.html){.two}).

Tegen het einde van de jaren dertig kwamen twee verbeteringen de
ontwerpers van supertelescopen een handje helpen. De eerste verbetering
was een methode om een laagje aluminium op een spiegel aan te brengen.
Deze laag bleek heel wat duur zamer dan de zilverlaag die tot dan toe
werd gebruikt. Dat was een belangrijk winstpunt, omdat de grote en
breekbare spiegels nu minder vaak dan voorheen voor een nieuwe re
flecterende laag uit hun montering genomen hoefden te worden. De tweede
verbetering was een nieuw soort glas - pyrex - dat veel minder gevoelig
was voor temperatuur schommelingen dan het gebruikelijke spiegelglas.
Omdat de spiegels nu meerdere tonnen zwaar waren duurde het ont zettend
lang voordat ze waren afgekoeld. Dat betekende dat de
temperatuurgevoeligheid van spiegelglas een daadwerke lijke beperking
was voor de grootte van de telescoop.

Het nieuwe glas werd voor het eerst gebruik in de 1,9 meter telescoop
bestemd voor de Canadese David Dunlap-sterrenwacht.

Die werd al snel gevolgd door een 2,1 meter-kijker voor het
McDonald-observatorium in de Amerikaanse staat Texas.

Door deze ontwikkelingen ondernam Hale voor de vierde keer een geslaagde
poging om de grootste telescoop ter wereld te bouwen. Ditmaal
verdubbelde hij gewoon de afmetingen van de grote Hooker-telescoop en
waagde hij zich op een specta culair onbekend gebied: een telescoop met
een spiegeldoor snede van maar liefst 100 inch ofwel 508 centimeter. De
telescoop zou de zwanezang van Hale worden. Zelf had hij de supervisie
over het ontwerp en zocht tevens naar een betere locatie dan Mount
Wilson. Deze sterrenwacht ondervond al in 1930 te veel hinder van de
verlichting in Los Angeles.

Uiteindelijk werd als plaats voor de nieuwe sterrenwacht de ruim 1700
meter hoge *Mount Palomar* gekozen. De sterrenwacht ligt ongeveer 100
kilometer ten noordoosten van de stad San Diego.

De 5-meter spiegel was al in 1934 gegoten in de Corning Glass Works in
New York. Een jaar later was de spiegel in een speciaal ontworpen houder
in Pasadena afgeleverd. George E. Hale heeft de voltooiing van zijn
sterrenwacht niet mogen meemaken. Hij overleed in 1938, tien jaar voor
de opening van de sterrenwacht.

Na de oorlog nam de verlichting van Los Angeles geweldig toe. Hierdoor
kwam er een eind aan de veertigjarige supre matie van de Mount
Wilson-sterrenwacht. In Europa waren veel grote sterrenwachten door de
oorlog zwaar beschadigd. De hoop voor de toekomst lag in de afgelegen
delen van Californië, waar de 5 meter-telescoop op Mount Palomar zijn
voltooiing naderde, terwijl op Mount Hamilton een 3 meter-telescoop voor
het Lick-observatorium werd ontworpen.

Het vooroorlogse ontwerp van de 5 meter-telescoop op Mount Palomar bleef
ook voor de na-oorlogse telescopen richting gevend. Door het
enthousiasme van Hale voor zijn 5 meter-kijker, was het team dat het
ontwerp maakte, genoodzaakt geweest drie moeilijkheden op te lossen. Het
eerste probleem was de ontwikkeling van een steunsysteem dat voldoende
stabiel was, maar waarmee de telescoop toch de hele hemel zou kunnen af
speuren. Dat kon met de 2« meter Hooker-telescoop van Mount Wilson
namelijk niet. Met deze telescoop kon het gebied in de omgeving van de
Poolster niet waargenomen worden. De tweede moeilijkheid die overwonnen
moest worden was dat het draagsysteem de zachte gelijkmatige beweging
moest garanderen van een telescoop die toch verscheidene honderden
tonnen zou wegen. Tenslotte moest de secundaire spiegel, die zelf een
diameter had van meer dan één meter, steeds dezelfde opstelling behouden
ten opzichte van de hoofdspiegel, wan neer de telescoop het hemelruim
afspeurde. Al deze pro blemen konden opgelost worden met een korte en
daarom steviger telescoopbuis Šn met een zo licht mogelijke spiegel. Een
lichtgewicht spiegel biedt het enorme voordeel, dat hij een lichter
steunsysteem en ook een lichtere totale constructie mogelijk maakt.
Daarom werd de 5 meter-spiegel niet als een volle schijf gegoten, maar
als een zeshoekige cellulaire structuur. Zijn gewicht kon hierdoor tot
de helft van een normale spiegel worden teruggebracht. Desondanks woog
de spiegel nog 14« ton. De vermindering van de totale lengte van de
telescoop kon worden bereikt door de *openings verhouding* (de
verhouding tussen spiegeldiameter en brand puntafstand) veel kleiner te
maken dan bij vroegere spiegels.

Voor de nieuwe spiegel bedroeg die verhouding 1:3,3. Dit resulteerde in
een brandpuntafstand van 16« meter. Deze be perking van de totale lengte
van de telescoop was erg be langrijk. Het betekende namelijk ook forse
vermindering van de kostprijs van de koepel van de sterrenwacht. Een
nadeel was wel dat de instellingstoleranties van de secundaire spiegel
in het gedrang kwamen. Maar ook hiervoor werd een oplossing bedacht.

In 1948 werd de Mount Palomar sterrenwacht in gebruik ge nomen. De
sterrenwacht is eigendom van het California Institute of Technology. Ter
ere van George E. Hale werd de grote 5-meter telescoop naar hem
vernoemd.\
Tot 1976 zou de 5 meter Hale-telescoop de grootste kijker ter wereld
blijven. In dat jaar werd in het zuiden van Rusland het *astrofysisch
observatorium van Zelenchukskaya* in gebruik genomen. Deze sterrenwacht
heeft als grootste telescoop een 6 meter-spiegel en bevindt zich op de
2080 meter hoge Mount Pastukhov in de Kaukasus. De reusachtige spiegel
van deze telescoop was al in 1974 gereed en heeft een gewicht van maar
liefst 70 ton. De complete telescoop weegt zelfs 840 ton. Ondanks de
grotere spiegeldoorsnede van deze telescoop zijn de resultaten niet
merkbaar beter dan die van de Hale-telescoop - integendeel zelfs! De
Russische technici hebben erg veel tegenslag met de con structie gehad.
Ook de kwaliteit van de spiegel laat veel te wensen over.\
Tot dusver hebben we het alleen maar over spiegeltelescopen gehad. De
grootste lenzenkijker die ooit is gebouwd, heeft een lens met een
doorsnede van 101 centimeter. Het is een gigantisch grote telescoop met
een lengte van bijna 20 meter en staat op de *Yerkes-sterrenwacht* in
Williams Bay in de Amerikaanse staat Wisconsis. De sterrenwacht is eigen
dom van de universiteit van Chicago. De telescoop werd in 1897 in
gebruik genomen. De vloer van de sterrenwacht stijgt en daalt als één
geheel. Hierdoor blijft het oculair van de telescoop altijd bereikbaar.
De openingsplechtigheid moest worden uitgesteld, doordat de ruim 37 ton
zware vloer van haar stellage schoof en vijftien meter dieper terecht
kwam. Toen al was duidelijk dat deze lenzenkijker wel de grootste in
zijn soort zou blijven. De grote lenzen waren zó dik, dat ze een
aanzienlijk deel van het verzamelde licht absorbeerden. Bovendien waren
ze zó zwaar dat het nauwelijks voldoende was ze enkel aan de randen te
onder steunen. De grote spiegels daarentegen konden over de gehele
achterzijde worden ondersteund. Het sterlicht hoeft daar per slot van
rekening niet doorheen te bewegen.

Ook bij de realisatie van de Yerkes-sterrenwacht heeft George E. Hale
een belangrijke rol gespeeld. Hij was destijds 24 jaar en assistent en
docent aan de universiteit van Chicago. Hij was niet alleen een uiterst
bekwaam en origineel sterrenkundige, maar verstond bovendien de kunst om
rijke mensen, die van sterrenkunde bijna niets afwisten, zodanig te
bepraten dat ze bereid waren enorme telescopen te financieren. In dit
geval werd Charles Yerkes, een spoorwegmagnaat uit Chicago, overtuigd,
bepraat, gesmeekt en op allerlei manieren bewerkt tot hij met meer dan
driehonderdduizend dollar over de brug kwam, waarmee de grote telescoop
kon worden gebouwd. De Yerkes-sterrenwacht ligt niet op een eenzame berg
zoals zo veel sterrenwachten.

Dit is onder meer te wijten aan het feit dat Hale tijdens zijn bezoeken
een Mount Etna en Pikes Peak, telkens op hevig onweer werd onthaald. Het
observatorium werd daarom gebouwd aan Lake Geneva, 130 kilometer ten
noorden van Chicago. De 101 cm-telescoop bleek uitzonderlijk geschikt
voor het bepalen van sterparallaxen. De combinatie van een grote
brandpuntafstand, bijna 19 meter, met de eenvoudiger constructie van de
lenzentelescoop, bleek ideaal voor dit onderdeel van de sterrenkunde.

De laatste jaren zijn nieuwe enorme telescopen in gebruik genomen. De
508 cm Hale-telescoop en de Russische 6 meter telescoop in de Kaukasus
behoren al lang niet meer tot de grootste telescopen ter wereld.

Het laatste decennium van de 20e eeuw is men begonnen met de bouw van
telescopen die uit meerdere spiegels bestaan.

Dit soort telescopen worden *multiple-mirror telescopen* (MMT) genoemd.
De eerste multiple-mirror telescoop die werd ge bouwd staat op de
*Whipple-sterrenwacht* op de ongeveer 2300 meter hoge Mount Hopkins in
de Amerikaanse staat Arizona.

De telescoop bestaat uit zes spiegels die elk een doorsnede van 183
centimeter hebben. Hierdoor is het totale lichtver garend vermogen van
de telescoop gelijk aan dat van een 4« meter telescoop. Het systeem
bleek uitstekend te werken zodat nóg grotere MMT\'s werden gebouwd.

De grootste spiegeltelescoop die momenteel in gebruik is bevindt zich in
de *McDonald-sterrenwacht* in het westen van Texas. Het is de «
*Hobby-Ebberly Telescope*» (de «HET») die op 8 oktober 1997 in gebruik
is genomen. De telescoop heeft een spiegelmiddellijn van maar liefst elf
meter. De spiegel van deze telescoop is opgebouwd uit 91 kleine,
zeshoekige segmenten, die tezamen één reuzenspiegel vormen. Het bij
zondere aan de Hobby-Ebberly-telescoop is dat de kijker vast staat
gericht op 55° boven de horizon. Wel kan hij 360° draaien in azimut.
Aldus kan men met de telescoop de hemel waarnemen tussen -10 en +71°
declinatie. Maar hij is sferisch van vorm en door de
aanwezige correctiespiegels is de effectieve diameter slechts ruim 9
meter. De kostprijs van de Hobby-Ebberly-telescoop bedraagt slechts 13,5
miljoen dollar. Dat is slechts een fractie van de Keck-telescopen die
100 miljoen dollar per stuk hebben gekost.

Ook de twee 10 meter Keck-telescopen (om precies te zijn 982 cm) zijn
opgebouwd uit kleine zeshoekige segmenten. In dit geval 36 segmenten die
tezamen één reuzenspiegel vormen.

Beide telescopen staan op de *W.M. Keck-sterrenwacht* op Mauna Kea op
Hawaii. De eerste Keck-telescoop kwam al in 1990 gereed. Deze
sterrenwacht is eigendom van de Universiteit van Californië en het
California Institute of Technology.

Op Mauna Kea staan inmiddels tal van reusachtige telescopen.

Het is dan ook een ideale waarnemingsplaats op 4205 meter boven de
zeespiegel op een uitgedoofde vulkaan. Er wordt momenteel gebouwd aan
een nóg grotere telescoop. Dat wordt de *US National New Technology
Telescope*. Dat wordt een multiple-mirror telescoop (MMT) met een
effectieve middel lijn van 15 meter. Deze MMT-telescoop zal bestaan uit
vier spiegels van ieder 7« meter middellijn. Elk van deze spiegels zal
weer uit kleinere segmenten bestaan.

De OSO bouwt in Chili aan de *Very Large Telescope*. Dat is eveneens een
MMT-telescoop. Hiervan zal de effectieve middellijn zelfs 16 meter
bedragen. De Very Large Teles cope zal uit vier telescopen van 8 meter
middellijn bestaan, die ieder weer uit kleinere segmenten zijn
opgebouwd.

De grootste enkelvoudige telescopen hebben middellijnen van acht meter.
Zo heeft de Mount Graham-sterrenwacht in Arizona een 8
meter-spiegeltelescoop en de McDonald Sterrenwacht van de Universiteit
van Texas een spiegeltelescoop van 7,6 meter doorsnede.

Grote telescoopspiegels hebben twee belangrijke voordelen: er zijn
bijzonder zwakke (en dus ver verwijderde) objecten mee waar te nemen en
ze hebben een enorm groot scheidend vermogen. Hierdoor leveren ze
superscherpe beelden. Die beeldscherpte wordt overigens wel nadelig
beïnvloed door trillingen in de atmosfeer. Met behulp van zeer
ingewikkelde correctietechnieken kan die luchtonrust tegenwoordig wel
worden «weggefilterd». Maar de ideale telescoop bevindt zich natuurlijk
boven de aardse dampkring. Daarom moeten we in dit verhaal zeker ook de
[Hubble Space Telescope](/encyclopedie/hst) (HST) noemen. Sinds 1990 draait
deze ruimte-telescoop in een baan om de aarde. Ondanks het feit dat dit
een relatief vrij kleine telescoop is (de spiegelmiddellijn bedraagt
«slechts» 2,4 meter), levert hij toch scherpere beelden op dan de meeste
grote telescopen op het aardoppervlak.

---
