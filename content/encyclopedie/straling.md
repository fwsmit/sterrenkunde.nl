+++
title = "Straling"
date = 2023-11-17T19:54:58+01:00
draft = false
+++

---
Wat is licht? Die vraag is eigenlijk nog nooit goed be antwoord. Licht
zorgt ervoor dat je iets kunt zien. Bijna al het licht dat in onze ogen
terecht komt is afkomstig van de zon. De zon straalt licht uit. Een deel
van dat licht komt op aarde terecht. Huizen, bomen, alle dingen om ons
heen, weerkaatsen het zonlicht. Zo komt het dat we die dingen zien.

Het licht van de zon is geelachtig van kleur. Toch zien we een boom
groen. Hoe komt dat, als de boom het zonlicht weerkaatst? Het zonlicht
bestaat eigenlijk uit alle kleuren van de regenboog door elkaar: rood,
oranje, geel, groen, blauw.

Onze boom weerkaatst maar een klein deel van het zonlicht.

Voornamelijk het groene deel. De rest van het licht wordt door de boom
zelf gebruikt. Hij heeft licht nodig om te leven. Al het leven op aarde
heeft licht nodig. Het lijkt net of er een bepaalde kracht in licht zit
die wij nodig hebben. Op de juiste manier gezegd: het licht heeft een
bepaalde *energie*. Verschillende kleuren licht hebben ver schillende
energieën. Rood licht heeft een vrij lage energie. Blauw licht heeft
juist een hoge energie.

Vroeger hebben de natuurkundigen lang gezocht naar de opbouw van licht.
Sommigen dachten dat licht uit kleine deeltjes bestaat. Anderen dachten
dat licht een golf verschijnsel is, ongeveer net als een golf in een
plas water. Eigenlijk hadden ze allemaal een beetje gelijk.

Licht bestaat inderdaad uit hele kleine «deeltjes».

Het zijn eigenlijk lichtpakketjes; héél kleine brokjes energie. Ze
worden *fotonen* genoemd. Fotonen van rood licht hebben een lagere
energie dan fotonen van blauw licht. Licht is ook een soort
golfverschijnsel. Het is erg moeilijk dat goed uit te leggen. De afstand
tussen twee opeenvolgende golven noemen we de *golflengte*. Die afstand
is bij lichtgolven ontzettend klein. De golflengte van licht is nog
minder dan één duizendste millimeter! Lichtgolven hebben een zeer hoge
snelheid: 300.000 kilo meter per seconde. Die snelheid noemen we de
[lichtsnelheid](/encyclopedie/lichtsnelheid).

Omdat de golflengte van licht zo vreselijk klein is, zullen per seconde
vreselijk veel golfjes een bepaald punt passeren.

Het aantal golfjes dat in één seconde voorbijkomt, heet de *frequentie*.
Niet iedere kleur licht heeft dezelfde golflengte. Rood licht heeft een
langere golflengte dan blauw licht. Van blauw licht komen er daarom meer
golfjes per seconde voorbij: blauw licht heeft een hogere frequentie dan
rood licht.

Nog even herhalen? Blauw licht heeft veel energie, een korte golflengte
en een hoge frequentie (meer golfjes per seconde). Rood licht heeft
minder energie, een langere golflengte en een lagere frequentie.

Bestaat er nu ook licht met nóg minder energie dan rood licht? Ja hoor!
Dat «licht» noemen we *infrarode straling*! De energie is lager dan van
rood licht, de frequentie is lager en de golflengte is groter. Er is nog
een veel be langrijker verschil met rood licht: infrarode straling
kunnen we niet zien. Daarom noemen we het geen licht, maar straling.
Licht is natuurlijk ook straling, maar alleen zichtbare straling.
Infrarode straling kunnen we wel voelen: het is namelijk
*warmte-straling*! Ieder voorwerp straalt infrarode straling uit. Er
zijn fotografische films waarmee je infrarode straling kunt
fotograferen. Op zo\'n foto worden warme plekken wit en koude plekken
zwart. Als je zo\'n foto zou maken van iets dat je hebt vastgehouden,
zou je precies kunnen zien waar je het hebt vastgehouden. Op de plaatsen
waar je vingers zaten is dat voorwerp wat warmer. Die delen van dat
voorwerp zenden daarom wat meer infrarode straling uit.

Infrarode straling is in de sterrenkunde ook erg belang rijk. Sterren
die nog maar heel jong zijn stralen nog geen zichtbaar licht uit. Wel
warmtestraling! Met een infrarood telescoop zijn zulke objecten te
ontdekken. Dat gaat natuurlijk niet zo maar! De telescoop moet zelf heel
koud zijn, anders krijg je valse warmtestraling! Hij moet ook hoog op
een berg staan, want de [dampkring](/encyclopedie/atmosfeer) van de aarde
houdt vrij veel infrarode straling tegen. Infrarode straling wordt
daarom ook vaak waargenomen met satellieten die om de aarde draaien.

Alle straling die nog minder energie heeft dan infrarode straling noemen
we *radiostraling*hele lange golflengte en dus een vrij lage frequentie.
Veel objecten in het heelal zenden radiostraling uit. Je moet nu niet
denken dat ze muziek maken. Als je de radiostraling van de zon in een
speciaal toestel in geluid omzet, hoor je alleen gesis, gekraak, gepiep
en gefluit. Er is niets aan.

Om radiostraling uit het heelal waar te nemen kunnen we gewoon
instrumenten op aarde gebruiken. Het is ook niet erg als het bewolkt is,
want de radiostraling gaat daar dwars doorheen. Alleen radiostraling met
héél lange golflengte kan vanaf de aarde niet waargenomen worden. De
dampkring kaatst deze straling terug het heelal in.

Net zo als er straling is met minder energie dan rood licht, is er ook
straling met meer energie dan blauw licht. Die straling is meestal flink
gevaarlijk. In de eerste plaats is er de *ultraviolette straling*. Je
hebt er misschien wel eens van gehoord. De zon straalt ook ultraviolette
straling uit. Het meeste wordt gelukkig tegengehouden door de dampkring.
Een klein beetje ultra violette straling van de zon komt op aarde
terecht. Dit kleine beetje zorgt er voor dat je bruin wordt als je in de
zon ligt. Als je te lang ligt te zonnen, kun je je verbranden door deze
straling. Je snapt wel: als de aardse dampkring niet zoveel
ultraviolette straling tegen zou houden, zou er geen leven op aarde
mogelijk zijn.

Hele hete sterren en hete gaswolken zenden ook ultraviolette straling
uit. Die moet vanuit satellieten worden waarge nomen.

Straling met nog meer energie noemen we *röntgenstraling*.

Deze straling is in 1895 ontdekt door de Duitse natuur kundige *Wilhelm
Röntgen*. Röntgenstraling heeft een hele hoge energie, een hoge
frequentie en een korte golflengte.

De energie van röntgenstraling is zó groot, dat deze straling dwars door
allerlei stoffen heen gaat. Zo is het ook mogelijk dat in een ziekenhuis
röntgenfoto\'s worden gemaakt. Daarop kun je je botten zien. Die houden
namelijk röntgenstraling tegen. Ze komen zwart op de röntgenfoto. In het
heelal wordt röntgenstraling uitgezonden door hele hete gassen, die vaak
een zeer hoge snelheid hebben. Röntgenstraling vanuit het heelal kan
niet op aarde terecht komen. En dat is maar goed ook. Het is gevaarlijke
straling. Er zijn wel kunstmanen die röntgenstraling waarnemen.

Ook *gammastraling* moet vanuit de ruimte worden waargenomen Van
gammastraling weten de sterrenkundigen nog niet zoveel.

Het is straling met zéér veel energie, een hele hoge frequentie en een
vreselijk kleine golflengte. Gammastraling is levensgevaarlijk. Deze
straling komt ook vrij als een atoombom tot ontploffing wordt gebracht.

Alle soorten straling die we nu genoemd hebben zijn in één opzicht
hetzelfde: ze reizen door het heelal met behulp van elektrische en
magnetische velden. Daarom heten al deze soorten straling bij elkaar
[elektromagnetische straling](/encyclopedie/elektrom), ook wel het [elektromagnetische spectrum](/encyclopedie/elektrom) genoemd.

Waar komt dat woord spectrum vandaan? We hebben al gezegd dat het
zichtbare licht van de zon uit verschillende kleuren bestaat. Die
kleuren zie je in de regenboog. De regenboog ontstaat doordat
regendruppeltjes het zonlicht in de verschillende kleuren splitsen. Een
*prisma* doet dat ook. Een prisma is een driehoekig stuk glas. Met een
prisma kun je een mooie kleurenband tevoorschijn toveren. Die
kleurenband heet een *spectrum*. En omdat je er het licht van de zon
voor gebruikte, hebben we het over het zonne spectrum. Een spectrum is
dus een band waar straling met verschillende golflengten naast elkaar
voorkomen. Nou, dan horen de niet-zichtbare soorten straling natuurlijk
ook bij het spectrum! Zo komen we aan de naam elektromagnetisch
spectrum. Hieronder zie je dat het zichtbare licht maar een heel klein
stukje vormt van het elektromagnetisch spectrum.


- gamma- \| röntgen- \| ultra- \| \| infrarood \| radiostraling -\>
straling \| straling \| violet \| 
 korte golflengte zichtbaar lange golflengte. Over het
zichtbare spectrum van de zon valt nog wel wat meer te vertellen. Heet
gas, dat onder een hoge druk staat, ver oorzaakt een mooi, gelijkmatig
spectrum, waarin alle kleuren netjes in elkaar overlopen. Zo\'n spectrum
heet een *continu spectrum* (continu betekent doorlopend). Je zou
verwachten dat de zon ook een continu spectrum heeft. De zon is immers
een bol van gloeiend gas. Maar als je het zonnespectrum goed bekijkt,
zie je dat er duizenden zwarte lijntjes in voor komen. Bepaalde kleuren
(je kunt beter zeggen: bepaalde golflengten) ontbreken. Dat komt doordat
er zich aan de buitenkant van de zon koelere gassen bevinden. De
deeltjes van die koelere gassen houden bepaalde golflengten tegen.

Ieder gas heeft zo zijn eigen voorkeur. Aan de donkere lijnen in het
spectrum zien de sterrenkundigen welke gassen er in de atmosfeer van de
zon voorkomen. Die donkere lijnen in het zonnespectrum heten
*fraunhoferlijnen*. Meestal spreken we bij andere sterren gewoon over
[spectraallijnen](/encyclopedie/spectraa). Een spectrum met spectraallijnen
heet een *absorptiespectrum*. Bepaalde golflengten zijn door de koelere
gassen geabsorbeerd (tegen gehouden). Een derde soort spectrum is het
*emissiespectrum*.

Emissie betekent uitstraling. Een hele hete gasnevel in het heelal zendt
zelf straling uit. Toch heeft hij geen continu spectrum. Daarvoor is de
druk niet hoog genoeg. De gassen in de nevel stralen alleen licht van
hele bepaalde golf lengten uit. Het spectrum bestaat dan ook uit een
aantal heldere lijnen en verder niets. Zo\'n spectrum heet een
emissiespectrum. Ieder gas heeft weer zijn eigen voorkeurs golflengten.
Als een koel gas bepaalde golflengten uit het zonlicht absorbeert, zal
hetzelfde gas bij een hogere tem peratuur licht van precies dezelfde
golflengte uitstralen.

In de sterrenkunde worden de spectra van sterren (spectra is het
meervoud van spectrum) verkregen met een *spectroscoop*.

Die naam zal je wel vaak tegenkomen. De spectra van sterren zijn
*absorptiespectra*: er komen donkere spectraallijnen in in voor. De
golflengte van zo\'n lijn vertelt iets over de gassen die op die ster
voorkomen.

Soms staan de spectraallijnen niet precies op hun plaats.

Ze zijn allemaal wat verschoven naar een bepaalde kant.

Als de spectraallijnen naar de rode kant van het spectrum zijn
verschoven, spreken we van [roodverschuiving](/encyclopedie/doppler). Rood
verschuiving in het spectrum van een ster betekent dat die ster van ons
af beweegt: de afstand wordt steeds groter. Als de ster naar ons toe
beweegt, zijn de spectraal lijnen verschoven naar de blauwe kant van het
spectrum.

Dat heet natuurlijk [blauwverschuiving](/encyclopedie/doppler). Meestal is
de rood- of blauwverschuiving heel klein. Hoe groter de snelheid van de
ster, hoe groter de verschuiving van de spectraallijnen is. Dus als de
sterrenkundigen meten hoeveel de spectraallijnen zijn verschoven kunnen
ze uitrekenen hoe snel de ster naar ons toe of van ons af beweegt.

---
