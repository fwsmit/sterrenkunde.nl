+++
title = "Tektieten"
date = 2023-11-17T19:54:58+01:00
draft = false
+++

---
Tektieten zijn kleine stukjes materie (meestal niet meer dan enkele
centimeters in doorsnede) die bestaan uit een glasachtig materiaal met
naar verhouding veel aluminium, kalium en calcium.

In veel gevallen hebben ze een merkwaardige druppelvorm. Deze vorm kan
ontstaan zijn doordat ze in gesmolten toestand door de atmosfeer hebben
gevlogen.

Tektieten komen slechts plaatselijk voor: in het zuiden van Australië,
in Zuidoost-Azië, in Tsjechië en op sommige plaatsen in de Verenigde
Staten en Afrika.

Jarenlang dachten veel geleerden dan het stukjes van de maanbodem waren
die door de inslag van een meteoriet van de maan werden weggeslagen en
op de aarde terecht zijn gekomen.

Ze zouden hierbij tweemaal gesmolten zijn: bij de inslag van de
meteoriet door de hitte die daarbij vrijkwam en tijdens de reis door de
atmosfeer van de aarde waarbij ze dan hun uiteindelijke vorm gekregen.
Na onderzoek van monsters van de maan bleek dit idee echter niet te
handhaven. Verschillen in onder meer chemische samenstelling sluiten
herkomst van de maan zo goed als uit.

Ook kunnen tektieten niet uit verder afgelegen gebieden van het
zonnestelsel afkomstig zijn. Ze vertonen namelijk niet de sporen van een
langdurig bombardement door kosmische straling. Ze kunnen daarom niet
lang in de ruimte zijn geweest.

Tegenwoordig denken veel geleerden dat bij het inslaan van een
reusachtige meteoriet een deel van de materie door de schokdruk is
verglaasd en tot buiten de atmosfeer weggeslingerd.

Bij terugkeer in de atmosfeer verkregen zij een smeltkorst.

---
