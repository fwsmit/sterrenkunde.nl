+++
title = "Lagune-nevel"
date = 2023-11-17T19:54:58+01:00
draft = false
+++

---
De Lagune-nevel in het sterrenbeeld Schutter is een van de mooiste
[emissienevels](/encyclopedie/emissienevel)die we kennen. De nevel wordt
ook vaak aangeduid met M 8 of NGC 6523. Dat betekent dat de nevel als M
8 voorkomt in de beroemde nevel-katalogus van de Franse sterrenkundige
[Messier](/encyclopedie/messierl) en als nummer 6523 in de New General
Catalogue ( [NGC](/encyclopedie/ngc)).

Zoals je in het verhaal bij [nevels](/encyclopedie/nevels) kunt lezen
stralen emissienevels zelf licht uit omdat ze verhit worden door hete
sterren in de buurt. Deze gebieden van licht gevend gas worden *H
II-gebieden* genoemd. Ze bestaan uit waterstofatomen waar geen
elektronen omheen draaien. Dit noemen we *ge誰oniseerde waterstof*.

Het is jammer dat de Lagune-nevel in onze streken nooit meer dan 13
graden boven de horizon komt. Toch is de Lagune-nevel al in een
verrekijker te zien. Zijn [schijnbare magnitude](/encyclopedie/magnitude) is
5. Daarmee behoort hij met de [Orionnevel\
](orionnevel.html){.two}tot de helderste emissienevels die we kennen. In
het sterrenbeeld Schutter bevinden zich overigens nog tal van andere
nevels.

Opvallend bij de Lagune-nevel is de donkere band in het midden. Ook zijn
op foto\'s duidelijk een aantal *globulen* te zien. Die zien er uit als
kleine, ronde, diepzwarte wolkjes. Het zijn wolken van gas en stof die
aan het inkrimpen zijn. Tegen de heldere achtergrond van de gas nevel
vallen ze goed op.

De afstand van de Lagune-nevel wordt geschat op ongeveer 5200
[lichtjaar](/encyclopedie/lichtjaar). De schijnbare afmetingen van het
centrale gebied zijn 40 x 30 [boogminuten](/encyclopedie/hoeken). Als de
genoemde afstand juist is komt dat overeen met 60 x 45 lichtjaar. Op
foto\'s die lang zijn belicht is te zien dat de zwakkere gebieden van de
Lagune-nevel zich nog verder uitstrekken.

In het oostelijk deel van de nevel bevindt zich de [open\
sterrenhoop](openster.html){.two} NGC 6530. Deze sterrenhoop bevat tien
tallen sterren in een gebied van tien boogminuten in doorsnede. De
helderste leden van deze sterrenhoop zijn subreuzen met
[spectraalklasse](/encyclopedie/spectraa) B0. Het zijn dus hete blauwe
sterren. Ook zijn er in de sterrenhoop en in het nevelachtige gebied er
omheen een aantal [Veranderlijke sterren](/encyclopedie/verander) ontdekt van het T Tauri-type. T Tauri sterren zijn jonge sterren.

Ook van de Lagunenevel zijn door de Hubble Space Telescope (HST)
schitterende opnamen gemaakt en naar de aarde gestuurd.

De kleuren op deze foto\'s bevatten informatie over de samen stelling
van de aanwezige materie. Het rode licht is afkomstig van ge誰oniseerde
zwavelatomen (dat zijn zwavelatomen die een elektron zijn kwijtgeraakt),
het blauwe van tweemaal ge誰oni seerde zuurstof (dus zuurstofatomen die
twee elektronen zijn kwijtgeraakt) en het groene van ge誰oniseerde
waterstof. De atomen in het helderste gedeelte van de Lagunenevel danken
hun ionisatie - een proces waarbij de atomen een elektron verliezen -
aan de hete centrale ster van de nevel. Andere hete sterren nemen de
rest van de nevel voor hun rekening.

De ioniserende straling zorgt ook voor een verschijnsel dat
fotovaporisatie en stralingsverdamping wordt genoemd. Door de
fotovaporisatie wordt de buitenkant van een donkere stof wolk als het
ware weggedampt.

Wil je meer weten over nevels in het algemeen, kijk dan bij het
trefwoord [nevels](/encyclopedie/nevels).

---
