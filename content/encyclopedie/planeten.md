+++
title = "Planeten"
date = 2023-11-17T19:54:58+01:00
draft = false
+++

---
Om de zon draaien negen planeten. De aarde is er één van.

Twee planeten staan dichter bij de zon dan de aarde. Dat zijn Mercurius
en Venus. Doordat deze planeten een baan binnen de aardbaan beschrijven
noemen we ze *binnenplaneten*.

Zo zijn er natuurlijk ook *buitenplaneten*. Deze staan verder van de zon
dan de aarde. Het zijn Mars, Jupiter, Saturnus, Uranus, Neptunus en
Pluto. Alle planeten worden in dit programma appart behandeld.

Enkele belangrijke verschillen tussen een ster (bijvoor beeld onze zon)
en een planeet zijn: a) sterren stralen zelf licht uit en planeten niet.
Planeten b) sterren zijn gasvormig, planeten niet. Op een ster is c)
sterren beschrijven een eigen baan terwijl een planeet Tussen een
planeet en een maan is eigenlijk maar één ken merkend verschil. Een maan
beschrijft een baan om een planeet. Dat komt doordat een maan veel
kleiner is dan de planeet waar hij omheen draait, en dus veel minder
massa heeft. Daardoor heeft een maan ook veel minder
[aantrekkingskracht](/encyclopedie/aantrekkingskracht). De veel grotere
aantrekkingskracht van de planeet zorgt er voor dat een maan een baan om
een planeet be schrijft. Net zoals de zon door zijn enorme aantrekkings
kracht ervoor zorgt dat de planeten een baan om de zon beschrijven.

Als een binnenplaneet zich in zijn baan om de zon, vanaf de aarde
gezien, zo ver mogelijk ten oosten van de zon bevindt zeggen we dat hij
zijn grootste oostelijke *elongatie* heeft bereikt. Hij gaan in het
westen na de zon onder. Hij is *avondster*. Elongatie is een ander woord
voor hoekaf stand. Daarmee bedoelen we dus niet de afstand in
kilometers, maar in graden. Wanneer de planeet zijn grootste westelijke
elongatie heeft bereikt staat de planeet zo ver mogelijk ten westen van
de zon. De planeet komt dan vóór de zon op. Hij is nu *ochtendster*.
Vanaf de aarde gezien kan de planeet ook tussen de zon en de aarde komen
te staan. Dit noemen we *benedenconjunctie*. Hij staat als het ware
beneden de zon aan de hemel. Staat de planeet vanaf de aarde gezien
achter de zon aan de hemel, dan zeggen we dat de planeet in
*bovenconjunctie* is met de zon. Als een binnen planeet in beneden- of
in bovenconjunctie staat kunnen we hem niet aan de hemel zien staan. De
planeet staat vanaf de aarde gezien immers in de buurt van de zon.

Als Mercurius of Venus in benedenconjunctie staan, bevinden ze zich in
hun baan het dichtst bij de aarde. Maar de kant die naar de aarde is
toegekeerd wordt niet door de zon verlicht. Bij bovenconjunctie is de
afstand tussen Mercurius of Venus en de aarde het grootst. Dan wordt ook
de kant die naar de aarde is toegkeerd door de zon verlicht.

Ook buitenplaneten komen in hun baan om de zon ten opzichte van de aarde
in bovencunjunctie te staan. Alleen spreken we nu niet van
bovenconjunctie, maar gewoon van *conjunctie*.

De zon bevindt zich dan tussen de planeet en de aarde. Bui tenplaneten
kunnen natuurlijk nooit in benedenconjunctie staan. Ze staan immers
verder van de zon dan de aarde en kunnen zich dus nooit tussen de zon en
de aarde bevinden.

Overigens is conjunctie een ander woord voor *samenstand*.

Bij een conjunctie van de zon met een planeet staan beide hemellichamen
schijnbaar dicht bij elkaar aan de hemel.

Wel kunnen buitenplaneten in *oppositie* staan met de zon.

Oppositie betekent tegenover. Als een planeet in oppositie staat, staat
de aarde tussen de zon en de planeet. Als de zon in het westen ondergaan
komt de planeet in het oosten boven de horizon. De planeet is dan de
gehele nacht waar neembaar.

De planeten bewegen niet in mooie cirkels om de zon. De banen van de
planeten zijn een beetje uitgerekt. Zo'n uitgerekte cirkel noemen we
een *ellips*. Hierdoor staan de planeten niet altijd even ver van de
zon. Het punt waar een planeet het dichtst bij de zon staat noemen we
het *perihelium*. Peri betekent «dichtbij» en helios is het Griekse
woord voor zon. Zo is er natuurlijk ook een punt waar een planeet de
grootste afstand tot de zon bereikt.

Dat punt heet *aphelium*. Dat komt van apo dat «veraf» be tekent. Als de
aarde in het perihelium staat bedraagt de afstand tot de zon 147,1
miljoen kilometer. In het aphelium staat de aarde echter 152,1 miljoen
kilometer van de zon.

De gemiddelde afstand van de aarde tot de zon bedraagt 149,6 miljoen
kilometer. Deze afstand wordt de *astro nomische eenheid* (afgekort
*AE*) genoemd. Vaak ronden we die afstand af tot 150 miljoen kilometer.

Ook de afstand van de aarde tot de maan is niet altijd hetzelfde. Het
punt waar de afstand tussen de aarde en de maan het grootst is noemen we
het *apogeum* (het Griekse woord geos betekent «aarde»). De afstand tot
de middel punten van aarde en maan bedraagt dan 406.697 kilometer.

Dat is aanmerkelijk meer dan de gemiddelde afstand tussen de aarde en de
maan. Die bedraagt namelijk 384.400 kilo meter.

Als de maan in het *perigeum* staat is de afstand tussen de aarde en de
maan juist het kleinst. Dan bedraagt de afstand tot de maan slechts
356.410 kilometer.

Soms hoor je dat de maan in conjunctie komt te staan met een heldere
ster of een planeet. Aangezien conjunctie een ander woord is voor
samenstand betekent dit dat de maan in haar baan aan de hemel de
schijnbaar kortste afstand tot de ster of planeet bereikt. Nabij de maan
kun je dan die ster of planeet zien staan.

*Nog even herhalen: perihelium* = kortste afstand tussen zon en planeet
*aphelium* = grootste afstand tussen zon en planeet *perigeum* = kortste
afstand tussen maan en aarde *apogeum* = grootste afstand tussen maan en
aarde *conjunctie* = samenstand *elongatie* = schijnbare hoekafstand (in
graden) *benedenconjunctie* = binnenplaneet staat tussen zon en aarde
*bovenconjunctie* = zon staat tussen aarde en binnenplaneet

---
