+++
title = "Temperatuurschalen"
date = 2023-11-17T19:54:58+01:00
draft = false
+++

---
Temperaturen worden in graden aangegeven. Vaak gebruiken we daarvoor het
teken °. Wat betreft temperatuur kennen we ver schillende
temperatuurschalen. De bekendste is de *Celsiusschaal*. Deze is genoemd
naar de Zweedse astronoom *Anders Celsius* (1701-1744). Van hem ging in
1742 het voorstel uit de thermometer in 100 graden te verdelen, met het
vriespunt van water bij 0° en het kookpunt bij 100°, beide bij een druk
van één atmosfeer.

De Duitse natuurkundige *Gabriël Daniël Fahrenheit* (1686-1736) maakte
als eerste een gemakkelijk afleesbare thermometer. Die was eerst met
alcohol gevuld. Later verbeterde hij deze thermometer door kwik te
gebruiken. In 1716 introduceerde hij zijn temperatuurschaal die ook nu
nog in een aantal angelsaksische landen wordt gebruikt. Als nulpunt koos
Fahrenheit de laagste temperatuur die in een laboratorium bereikt was
(een mengsel van ijs, water en keukenzout). Als tweede vaste punt koos
hij de lichaamstemperatuur, die hij als 96° aangaf. Stol- en kookpunt
van water komen dan bij resp. 32°F en 212°F te liggen.

De temperatuurschaal die vooral in de natuurkunde, maar ook in de
sterrenkunde veel wordt gebruikt, is de *Kelvinschaal*, genoemd naar de
Schotse natuurkundige *William Thomson Kelvin*(1824-1907). De
Kelvinschaal begint bij de laagst mogelijke temperatuur. Deze
temperatuur noemen we het *absolute nulpunt*.

In de natuur is geen lagere temperatuur mogelijk dan dit absolute
nulpunt. Dit ligt op ongeveer 273,2°C onder nul.

Om van graden Celsius graden Kelvin te krijgen moet je bij de
Celsiusschaal 273 graden optellen. En natuurlijk moet je, om van graden
Kelvin graden Celsius te krijgen er 273 van aftrekken.

Er is nóg een verschil tussen de Celsius en de Kelvinschaal.

Als we het over graden Kelvin hebben laten we het woord graad of het
teken ° weg. Als we het over 100 graden Kelvin willen hebben zeggen we
100 Kelvin (afgekort 100 K).

Het is wat lastiger om graden Celsius om te zetten naar graden
Fahrenheit. Dat gaat als volgt: Het aantal graden Fahrenheit = 9/5 x het
aantal graden Celsius + 32. Dus 30° Celsius = 9/5 x 30 = 54 + 32 = 86°
Fahrenheit. Om graden Fahrenheit om te zetten in graden Celsius moet je
er eerst 32 aftrekken en van die uitkomst 5/9 nemen. Om bijvoorbeeld 68
graden Fahrenheit om te zetten in graden Celsius neem je eerst 68 - 32 =
36. Vervolgens neem je 5/9 van 36 = 20.

Dus 68°F komt overeen met 20°C. Kijk maar in het lijstje hieronder:

---
|   |   |   |
|---|---|---|
**°C**                 |**°F**                   |**K**
           |-17,8              |  0                |255,2
           |  0                | 32                |273
           | 10                | 50                |283
           | 20                | 68                |293
           | 37,8              |100                |310,9
           |100                |212                |373
           
---
