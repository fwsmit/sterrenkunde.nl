+++
title = "Andromeda"
date = 2023-11-17T19:54:58+01:00
draft = false
+++


---------------------------------------------------------------------------------------------------
Het sterrenbeeld Andromeda kun je in het najaar hoog in het zuiden aan
de hemel vinden. De meest linker ster van het sterrenbeeld heet Alamak.
Dit is een prachtige [dubbelster](/encyclopedie/dubbelster).

Reeds in een kleine sterrenkijker is het kleurverschil tussen beide
sterren goed te zien. Alamak zelf heeft een schijn bare magnitude van
2,28 en is oranje van kleur. De begeleider heeft een schijnbare
magnitude van 5,08 en is blauw. De afstand tussen beide sterren bedraagt
ongeveer 10 [boogseconden](/encyclopedie/hoeken).

Het sterrenbeeld Andromeda is vooral bekend door de beroemde
[Andromedanevel](/encyclopedie/andromedanevel). Dit is een
[sterrenstelsel](/encyclopedie/sterrenstelsel) dat onder gunstige
waarnemingsomstandigheden zelfs zonder kijker zichtbaar is.

De Andromedanevel staat op een afstand van 2,2 miljoen lichtjaar en is
daarmee het verst verwijderde object dat we vanaf de aarde zonder
hulpmiddelen kunnen waarnemen.

In de Griekse mythologie is Andromeda de dochter van koning Cepheus en
koningin Cassiopeia. Ze woont in Ethiopië. Cassiopeia vond Andromeda zó
mooi, dat ze zei dat ze mooier was dan de dochters van de zeegod Nereus.
Die werden boos en Nereus zond een monster dat Andromeda op kwam eten.
Cepheus moest Andromeda op een rots aan zee laten binden om geen rampen,
zoals overstromingen, over zijn land te halen. Cepheus deed dat, maar
juist toen het monster aan de horizon opdook kwam er een held aan:
Perseus. Perseus vroeg of hij Andromeda mocht trouwen als hij haar
redde. Dat mocht en toen het monster dat Andromeda op zou eten, er aan
kwam, pakte Perseus zijn zwaard en liet zich van de rots naar beneden
vallen, boven op het monster. Hij doodde het monster en toen mocht hij
met Andromeda trouwen.

Hieronder vind je wat gegevens over de drie helderste sterren van het
sterrenbeeld Andromeda. In de eerste kolom vind je de Griekse
letteraanduiding, dan de naam, de afstand in
[lichtjaar](/encyclopedie/lichtjaar) en het
[spectraaltype](/encyclopedie/spectraa). Tenslotte vind je de [schijnbare magnitude](magnitude) 
en de [absolute magnitude](absolute).

  ----------- -------- -------- ----- ------ ------
  |   |   |   |   |   |   |
  |---|---|---|---|---|---|
  **Grieks aanduiding** |**Naam** |**Afstand** |**Spectraaltype** |**Schijnbare magnitude** |**absolute magnitude**
  alfa And              |Sirrah   |105 lj      |B8                |2,15                     |-0,4
  beta And              |Mirach   |82 lj       |gM0               |2,37                     |0,4
  gamma And             |Alamak   |160 lj      |gK2               |2,28                     |-1,2
  delta And             |Sadiradra|125 lj      |gK3               |3,49                     |0,6
  ----------- -------- -------- ----- ------ ------

De kleine letter g bij het spectraaltype betekent dat we met een
reuzenster te maken hebben (het Engelse woord voor reus is giant). De
Latijnse naam van Andromeda is precies hetzelfde als de Nederlandse
naam. De tweede naamval (genitief) is Andromedae.

Als we het hebben over de ster alfa (a) van het sterrenbeeld Andromeda
zeggen we a Andromedae of a And, want de officiële afkorting van het
sterrenbeeld is And.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

------------------------------------------------------------------------------------------------------------------
