+++
title = "Space Shuttle"
date = 2023-11-17T19:54:58+01:00
draft = false
+++

---
De Space Shuttle is een transportsysteem in de ruimte dat vele malen kan
worden gebruikt. Hiermee kunnen ruimtevoer tuigen (bijvoorbeeld
satellieten en ruimtestations) in de ruimte worden gebracht. Eventueel
kunnen ze ook weer worden teruggehaald. De Space Shuttle heeft vele
bestaande kost bare «wegwerp»-lanceerraketten vervangen.

De drie belangrijkste onderdelen van de Space Shuttle zijn de Orbiter
(het vliegtuigachtige ruimtevoertuig), twee vaste stuwstofraketten en
een grote vloeibare stuwstoftank. De Orbiter, waarin zich de nuttige
lading bevindt en die als voortstuwingssysteem drie hoofdmotoren heeft,
is tijdens de lancering gemonteerd op de grote stuwstoftank. Deze tank
bevat de vloeibare stuwstoffen die tijdens de lancering geheel door de
drie hoofdmotoren worden verbruikt. Aan beide zijden van deze tank zijn
de twee vaste stuwstofraketten aangebracht. Alle Shuttle-delen worden
meerdere malen gebruikt, behalve de grote stuwstoftank die in de
atmosfeer verbrandt.

De twee vaste stuwstofraketten vallen aan parachutes terug naar de aarde
en worden weer gebruikt. De Orbiter landt na zijn missie op de aarde als
een soort zweefvliegtuig. Door het hergebruiken van Space Shuttle-delen
en nuttige ladingen kan de exploitatie en exploratie van de ruimte
doelmatiger geschieden dan voorheen.

Na het beëindigen van het [Apolloprogramma](/encyclopedie/apollo)
(omstreeks 1970) besloot het Amerikaanse Bureau voor de Ruimtevaart
(NASA), dat een doeltreffender transportmiddel dan de kostbare wegwerp
raketten moest worden ontwikkeld. Hiertoe werden studie opdrachten
verstrekt voor het ontwerpen van een volledig herbruikbaar systeem aan
twee bekende vliegtuigfabrieken, McDonnell-Douglas en Rockwell
International. De eerste concepten bestonden uit twee gigantische
vliegtuigachtige toestellen, die als tweetrapsraket functioneerden en
waarbij de tweede trap de nuttige lading meevoerde. Al spoedig bleek dat
dit systeem erg ingewikkeld en duur werd. Daarna zijn nog enkele
ontwerpen bestudeerd, waarbij ook werd gedacht aan het gebruik van delen
van de Saturnus-V raket. Uiteindelijk werd het idee van een volledig
herbruikbaar systeem verlaten, waarna tenslotte in juli 1972 Rockwell
International als hoofdaannemer van het huidige Space Shuttle-systeem
werd gekozen. Als voorbereiding op de eerste vlucht zijn honderden
testen en simulaties uitgevoerd. De motoren en tanks zijn uit voerig
getest. De bekendste testen zijn de naderings- en landingstesten met de
eerste Orbiter Enterprice op de rug van een Boeing 747. Op een hoogte
van 6« km kwam de Orbiter los en landde zonder veel problemen op een
zandvlakte in Californië.

Vijf vrije vluchten vonden plaats in 1977. De eerste lancering van de
Orbiter Columbia vond plaats op 12 april 1981.

De Orbiter, het bemande vliegtuigachtige ruimtevoertuig, is 37,2 meter
lang, heeft een spanwijdte van 24 meter en weegt ongeveer 68.000 kg. De
grootte is te vergelijken met een DC 9 vliegtuig. De Orbiter kan een
nuttige lading van maximaal ongeveer 29.500 kg in een lage baan brengen
bij een lancering in oostelijke richting vanaf Cape Canaveral (29°
inclinatie en 300 km hoogte), terwijl de nuttige lading voor polaire
banen (hoogte 250 km) maximaal 18.000 kg be draagt. Ongeveer 14.500 kg
(onder meer het ruimtelaboratorium Spacelab) kan door de Orbiter naar de
aarde worden terugge bracht. De Orbiter gaat tot een hoogte van maximaal
1100 km zodat voor hogere banen zogenaamde «upper stages» worden
gebruikt, die de satellieten in haar uiteindelijke baan brengen.

De belangrijkste delen van de Orbiter zijn het voorste rompdeel met de
bemande drukcabines, het middelste rompdeel met het grote vrachtruim en
het achterste deel met de drie hoofdmotoren. Het voorste gedeelte bevat
de cockpit, ruimtes waarin de bemanning werkt en slaapt en ruimtes voor
de apparatuur. In de cockpit in het bovendek zitten tijdens de lancering
de gezagvoerder, de piloot en twee missiespecialis ten. In het middendek
is nog plaats voor maximaal drie andere astronauten. Vanuit de cockpit
kunnen de verschillende handelingen worden verricht, zoals het openen
van de vracht deuren en de bediening van de manipulator-arm voor het
uitzetten en terughalen van nuttige lading. In het vracht ruim, dat een
lengte heeft van 18,3 meter en een breedte van 5,2 meter, kan een grote
verscheidenheid aan nuttige ladingen worden aangebracht, zoals Spacelab,
de grote Space Telescope en enkele kleinere satellieten. Met de 15,2
meter lange manipulator-arm worden ruimtevoertuigen overboord gezet en
teruggehaald.

Het tweede hoofdelement van de Shuttle is de grote vloei bare
stuwstoftank met een lengte van 47 meter en een doorsnede van 8,4 meter.
Deze tank bevat de stuwstoffen voor de drie hoofdmotoren, namelijk 600
ton vloeibare zuurstof en 100 ton vloeibare waterstof. De buitenkant van
deze tank is bekleed met een 2,5 cm dikke isolatielaag van opspuitbaar
schuim onder meer om ijsvorming door condensatie van waterdamp op de
koude tankwand tijdens de lanceerfase te voorkomen.

Het derde element wordt gevormd door de twee vaste stuwstof raketten. De
raketten zijn 45,5 meter lang, 3,7 meter in doorsnede en wegen elk 580
ton. De raketten bevatten een stuwstof die bestaat uit een mengsel van
ammoniumperchlo raat, aluminiumpoeder, plastic en andere toevoegingen.
Deze grootste en krachtigste operationele vaste stuwstofraket ter wereld
levert de voornaamste stuwkracht tijdens de lancering. Na ongeveer 2
minuten zijn de raketten uitge werkt en maken een zachte landing aan
parachutes in de Atlantische Oceaan, ongeveer 260 km van de
lanceerbasis.

Met speciale schepen worden ze geborgen en kunnen zodoende tenminste 20
maal opnieuw worden gebruikt.

Om een ruimteschip of satelliet in een baan om de aarde te krijgen is
veel energie en dus brandstof nodig. Probeer maar eens een steentje de
ruimte in te gooien. Vergeet het maar, je bent er niet sterk genoeg
voor. De eerste satellieten van de Amerikanen wogen ook maar een paar
kilo; ze hadden nog geen raketten die krachtig genoeg waren om zwaardere
sondes de ruimte in te schieten. Nu wordt er om de paar maanden een heel
ruimtevliegtuig in een baan om de aarde gebracht. En dan heeft de
Shuttle ook nog vracht aan boord zoals satellieten, ruimtelaboratoria en
telescopen.

Dat kost erg veel brandstof. Op de tank op de buik van de Space Shuttle
zit vloeibare waterstof en zuurstof. Deze brandstoffen worden door de
motoren verbrand. Aan de zij kanten van de tank zitten twee stuwraketten
met vaste brand stof. Ze werken als twee enorme vuurpijlen. We gaan dat
alle maal nader bekijken.\
De gewichten van de Space Shuttle: - de Orbiter 68.000 kg - vracht
29.500 kg Er wordt dus in totaal 97.500 kg de ruimte ingebracht.\
De brandstof: vloeibare waterstof 1.450.000 liter = 102.600 kg vloeibare
zuurstof 540.000 liter = 614.400 kg De motoren werken 9 minuten. Er
wordt maar liefst 7400 liter brandstof per seconde verbrand! vaste
brandstof 1.004.000 kg.

De twee stuwraketten werken 2 minuten en 10 seconden. Ze jagen er samen
7700 kg brandstof per seconde doorheen. De vaste brandstof levert veel
meer energie dan de vloeibare brandstof. Dat is te zien op foto\'s van
een lancering. De vlammen van de stuwraketten zijn veel feller dan de
vlammen van de motoren.

Aan het begin van de lancering is er totaal 1.721.000 kg brandstof aan
boord. Er is 17« kg brandstof nodig om één kilo Space Shuttle in de
ruimte te krijgen.\
De uitlaatgassen van de motoren bestaan alleen maar uit water. Want bij
het verbranden van waterstof en zuurstof wordt waterdamp (stoom)
gevormd. Dit is niet schadelijk voor het milieu.

Bij de verbranding van de vaste brandstof komt wel een hoop giftige
troep vrij: 218.000 kg zoutzuur, 23.600 kg chloorgas, 6400 kg
stikstofoxyden en 276.000 kg aluminium oxyde. In een gebied van 34
kilometer rond de lanceerplaats regent er 55.000 kg zoutzuur in kleine
druppeltjes neer. Dit zoutzuur is duizend maal zo zuur als azijnzuur.
Dit alles bij één enkele lancering van een Space Shuttle! De ramp met de
Space Shuttle Challenger op 28 januari 1986 heeft een grote smet op het
Shuttle-programma geworpen, toen 73 seconden na de start van Kennedy
Space Center de Space Shuttle Challenger door een technisch mankement
ontplofte.

Hierbij kwamen alle zeven bemanningsleden, Francis R. Scobee, Michael J.
Smith, Ronald E. McNair, Ellison S. Onizuka, Judith A. Resnick, Gregory
B. Jarvis en Christa McAuliffe om het leven. Door deze ramp liep het
Space Shuttle-project forse vertraging op. Het zou tot 28 september 1988
duren alvorens een nieuwe Space Shuttle gelancerd zou worden.

---
