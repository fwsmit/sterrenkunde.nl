+++
title = "Planetoïden of Asteroïden"
date = 2023-11-17T19:54:58+01:00
draft = false
+++

---
Dit zijn kleine planeetjes, die bijna allemaal tussen de banen van Mars
en Jupiter om de zon bewegen.

In de 18de eeuw hebben veel sterrenkundigen gezocht naar een nieuwe
planeet tussen de banen van Mars en Jupiter.

Aanleiding was de onverwachte ontdekking in 1781 van de planeet Uranus
door [William Herschel](/encyclopedie/herschel). Dat was voor het eerst dat
er een planeet werd ontdekt naast de planeten Mercurius, Venus, Mars,
Jupiter en Saturnus, die al sinds de oudheid bekend waren. Daarvoor was
nooit de gedachte naar voren gekomen dat er nog meer planeten konden
zijn.

Maar waarom dachten de sterrenkundigen nu opeens dat er tussen Mars en
Jupiter een onbekende planeet kon staan? Wel, toen men ging kijken
hoever de planeten van de zon stonden, ontdekte men een bepaalde
regelmaat. Kijk maar in onderstaand lijstje: Venus staat ongeveer 2 keer
zo ver van de zon als Mercurius; Aarde staat ongeveer 1 keer zo ver van
de zon als Venus; Mars staat ongeveer 1 keer zo ver van de zon als de
aarde; Jupiter staat ongeveer 3 keer zo ver van de zon als Mars;
Saturnus staat ongeveer 2 keer zo ver van de zon als Jupiter; Uranus
staat ongeveer 2 keer zo ver van de zon als Saturnus.

Je ziet dat alle planeten 1 tot 2 keer zo ver van de zon staan als de
vorige planeet. Alleen bij Jupiter klopt dit niet! Als er nu tussen Mars
en Jupiter een planeet zou staan klopt het wel! En dat was de reden
waarom de sterrenkundigen zo ijverig naar deze nieuwe planeet gezocht
hebben. Natuur lijk wisten ze dat een eventuele planeet tussen Mars en
Jupiter erg klein moest zijn. Een grote planeet zouden ze al lang
ontdekt hebben.

Het valt natuurlijk niet mee om tussen tienduizenden sterren een nieuwe
planeet te ontdekken. Er is aan de hemel namelijk geen enkel verschil te
zien tussen een zwak sterretje en een zwak planeetje. Alleen blijven de
sterren ten opzichte van elkaar mooi op hun plaats staan. Een planeet
beweegt ten opzichte van de sterren doordat hij om de zon beweegt.

Hoe de sterrenkundigen in de 18de eeuw ook hun best deden, ze vonden
geen nieuwe planeet. Maar de 19de eeuw was nog geen dag oud, toen de
sterrenkundige *Guiseppe Piazzi* in Palermo een belangrijke ontdekking
deed. Op 1 januari 1801 nam hij door zijn kijker in het sterrenbeeld
Stier een sterretje waar, dat er voordien nog nooit gestaan had. Toen
hij de volgende dag opnieuw keek, zag hij dat het sterretje zich een
stukje verplaatst had. Eerst dacht Piazzi dat hij een nieuwe komeet had
ontdekt. De sterrenkundige *Johann E. Bode* was er echter van overtuigd
dat het de lang gezochte planeet was. En Bode had gelijk! Piazzi noemde
zijn ontdekte planeet *Ceres*, naar de Romeinse godin van het graan en
de oogst.

Bovendien is Ceres de beschermgodin van het Italiaanse eiland Sicilië,
waar Piazzi woonde.

Toen eenmaal de gezochte planeet tussen Mars en Jupiter was gevonden,
dacht niemand dat er nog andere planeten konden zijn. Maar een jaar
later, in 1802, zag *Heinrich Olbers* in het sterrenbeeld Maagd met zijn
kijker óók een sterretje dat er niet eerder had gestaan. De volgende
dagen merkte hij op dat het sterretje zich tussen de sterren
verplaatste.

Opnieuw was een nieuwe planeet ontdekt! Dit planeetje werd *Pallas*
genoemd. Ook Pallas bevindt zich in een baan tussen Mars en Jupiter.

De onverwachte ontdekking van Pallas leidde er toe dat vol enthousiasme
gezocht werd naar andere planeten. En met succes! Op 1 september 1804
werd in het sterrenbeeld Vissen opnieuw een planeetje ontdekt. Deze
kreeg de naam *Juno*. Olbers vond op 29 maart 1807 de vierde planeet
tussen Mars en Jupiter.

Dit is *Vesta*. Na de ontdekking van Vesta duurde het echter tot 1845
alvorens de vijfde planeet tussen Mars en Jupiter werd ontdekt. Maar
vanaf dat moment ging het hard. In het jaar 1900 waren er al zo'n 450
kleine planeetjes bekend. In september 1980 waren er officiëel 2289
kleine planeten geregistreerd, eind december 1989 waren dat er al 4295!
Hieronder geven we een overzicht van de eerste 40 ontdekte
*planetoïden*, zoals de kleine planeetjes tussen Mars en Jupiter worden
genoemd. Achtereen volgens vermelden we het nummer met de naam, de datum
van ontdekking, de ontdekker en tenslotte de plaats van ontdekking.

---
|   |   |   |   |
|---|---|---|---|
**nummer en naam**   |**datum van ontdekking**     |**ontdekker**      |**plaats van ontdekking**
1 Ceres              |1 jan 1801    |Piazzi         |Palermo
     2 Pallas        |28 mrt 1802   |Olbers         |Bremen
     3 Juno          |1 sep 1804    |Harding        |Liliënthal
     4 Vesta         |29 mrt 1807   |Olbers         |Bremen
     5 Astraea       |8 dec 1845    |Hencke         |Driesen
     6 Hebe          |1 jul 1847    |Hencke         |Driesen
     7 Iris          |13 aug 1847   |Hind           |Londen
     8 Flora         |18 okt 1847   |Hind           |Londen
     9 Metis         |26 apr 1848   |Graham         |Markree
    10 Hygiea        |12 apr 1849   |De Gasparis    |Napels
    11 Parthenope    |11 mei 1850   |De Gasparis    |Napels
    12 Victoria      |13 sep 1850   |Hind           |Londen
    13 Egeria        |2 nov 1850    |De Gasparis    |Napels
    14 Irene         |19 mei 1851   |Hind           |Londen
    15 Eunomia       |29 jul 1850   |De Gasparis    |Napels
    16 Psyche        |17 mrt 1852   |De Gasparis    |Napels
    17 Thetis        |17 apr 1852   |R. Luther      |Düsseldorf
    18 Melpomene     |24 jun 1852   |Hind           |Londen
    19 Fortuna       |22 aug 1852   |Hind           |Londen
    20 Massalia      |19 sep 1852   |De Gasparis    |Napels
    21 Lutetia       |15 nov 1852   |Goldschmidt    |Parijs
    22 Kalliope      |16 nov 1852   |Hind           |Londen
    23 Thalia        |15 dec 1852   |Hind           |Londen
    24 Themis        |5 apr 1853    |De Gasparis    |Napels
    25 Phocaea       |6 apr 1853    |Chacornac      |Marseille
    26 Proserpina    |5 mei 1853    |R. Luther      |Düsseldorf
    27 Euterpe       |8 nov 1853    |Hind           |Londen
    28 Bellona       |1 mrt 1854    |R. Luther      |Düsseldorf
    29 Amphitrite    |1 mrt 1854    |Marth          |Londen
    30 Urania        |22 jul 1854   |Hind           |Londen
    31 Euphrosyne    |1 sep 1854    |Ferguson       |Washington
    32 Pomona        |26 okt 1854   |Goldschmidt    |Parijs
    33 Polyhymnia    |28 okt 1854   |Chacornac      |Parijs
    34 Circe         |6 apr 1855    |Chacornac      |Parijs
    35 Leukothea     |19 apr 1855   |R. Luther      |Düsseldorf
    36 Atalante      |5 okt 1855    |Goldschmidt    |Parijs
    37 Fides         |5 okt 1855    |R. Luther      |Düsseldorf
    38 Leda          |12 jan 1856   |Chacornac      |Parijs
    39 Laetitia      |8 feb 1856    |Chacornac      |Parijs
    40 Harmonia      |31 mrt 1856   |Goldschmidt    |Parijs

Uit deze lijst kun je goed opmaken dat er vanaf de tweede helft van de
vorige eeuw aan de lopende band nieuwe planetoïden zijn ontdekt. Nòg
duidelijker kun je dat zien in de lijst hieronder.

Daarin vind je hoeveel planetoïden er jaarlijks tot het jaar 1900 zijn
ontdekt. Dat aantal is achter het jaartal vermeld.

Sinds 1892 hebben de sterrenkundigen nieuw ontdekte plane toïden een
voorlopige aanduiding gegeven. In de loop van de tijd zijn er
verschillende voorlopige aanduidingen in ge bruik geweest. Sinds 1925
wordt echter een voorlopige aan duiding gebruikt die bestaat uit het
jaartal van ontdek king met daarachter twee letters. De eerste letter
geeft de periode aan waarin de ontdekking plaats vond. Hierbij is het
jaar in 24 halve maanden verdeeld. Zo slaat de letter A op de periode 1
tot en met 15 januari, de B op 16 tot en met 31 januari, enzovoort. De
letter I wordt niet gebruikt.

Ook de letter Z komt niet voor, want de Y geeft de laatste periode aan
(16 tot en met 31 december).

De tweede letter geeft het aantal aan dat in de betreffende periode
ontdekt is. De eerste planetoïde die in de bedoelde periode ontdekt
wordt krijgt als tweede letter de A, de tweede de B, enzovoort. Ook nu
wordt de letter I niet gebruikt.

In de tabel op de volgende twee pagina\'s hebben we in een schema nog
eens aangegeven hoe die voorlopige aanduiding in elkaar zit: ONTBREKENDE
TABEL Zo is planetoïde 1930 YE de vijfde (E) planetoïde die in de
periode 16 tot en met 31 december (Y) van het jaar 1930 is ontdekt.

Wanneer gedurende eenzelfde periode meer dan 25 planetoïden ontdekt
worden, komt achter de letter het cijfer 1 te staan.

Zo is 1933 UA1 de 26ste (A1) planetoïde die in de periode 16 tot en met
31 oktober van het jaar 1933 is ontdekt. Zijn er meer dan 50
ontdekkingen in eenzelfde periode, dan ge bruiken we het cijfer 2. De
planetoïde 1931 TG2 is de 57ste planetoïde die in de periode 1 tot en
met 15 oktober van het jaar 1931 is ontdekt.

Naar schatting zijn er in het zonnestelsel zo\'n 100.000 planetoïden met
een middellijn van meer dan 1 kilometer. Een belangrijk deel hiervan kan
met de tegenwoordige kijkers worden waargenomen. Maar het is onbegonnen
werk al deze «rotsblokken» te volgen en er banen van te berekenen.
Vandaar dat er momenteel slechts zo\'n 4000 planetoïden officiëel
geregistreerd staan. Van deze kleine planeetjes is een nauwkeurige baan
bekend.

Vroeger was het voor amateurs nog wel mogelijk een planetoïde te
ontdekken. Die kans is tegenwoordig zo goed als verkeken.

Alhoewel enkele tientallen planetoïden in kleine en middel grote kijkers
waargenomen kunnen worden, worden nieuwe planetoïden alleen nog maar met
behulp van hele grote kijkers gevonden. Bijna altijd fotografisch. Alle
plane toïden die binnen het bereik van onze amateurkijkers vallen zijn
reeds lang ontdekt.

Hoe de planetoïden nu precies ontstaan zijn is nog niet precies bekend.
Nog niet zo heel lang geleden dachten veel sterrenkundigen dat er tussen
Mars en Jupiter een «echte» planeet zou hebben gestaan. Door een
vreselijke kosmische ramp zou deze planeet uit elkaar zijn gesprongen.

De planetoïden zouden dan restanten van die planeet zijn.

Tegenwoordig geloven steeds minder sterrenkundigen in deze theorie. Veel
meer wordt nu gedacht dat de planeto ïdengordel bij het ontstaan van het
zonnestelsel gevormd zal zijn. Het laatste woord hierover is echter nog
niet gezegd.

Veel planetoïden zijn onregelmatig van vorm. Dat komt door botsingen met
andere planetoïden of versplintering van grote exemplaren. Dat ze vaak
een grillige vorm hebben weten we doordat veel planetoïden van
helderheid veranderen.

Dat komt dan weer doordat ze om hun as draaien. Soms wordt een groot
deel van het oppervlak naar de aarde gekeerd en door de zon verlicht en
dan weer een klein oppervlak. Als je tegen de zijkant van een potlood
aankijkt, lijkt het potlood ook veel groter dan dat je precies tegen de
punt aankijkt! Ceres draait in 9,078 uur éénmaal om zijn as. Pallas doet
dit in 7,88106 uur. De middellijn van Pallas is gemeten via een
sterbedekking.

We hebben je al verteld dat de meeste planetoïden erg klein zijn. De
grootste is Ceres. Deze planetoïde heeft een middel lijn van ruim
duizend kilometer. Hieronder een lijst van alle planetoïden die groter
zijn dan 250 kilometer:


---
|   |   |   |   |   |
|---|---|---|---|---|
**nummer en naam**      |**ontdekker**  |**jaar van ontdekking** |**middellijn (Km)**
1 Ceres               |Piazzi            |1801             |1003
      2 Pallas        |Olbers            |1802             |583
      4 Vesta         |Olbers            |1807             |550
     10 Hygiea        |De Gasparis       |1849             |450
     31 Euphrosyne    |Ferguson          |1854             |370
    704 Internamnia   |Cerulli           |1910             |350
    511 Davida        |Dugan             |1903             |323
     65 Cybele        |Tempel            |1861             |309
     52 Europa        |Goldschmidt       |1858             |289
    451 Patientia     |Charlois          |1899             |276
     15 Eunomia       |De Gasparis       |1851             |272
      3 Juno          |Harding           |1804             |267
     16 Psyche        |De Gasparis       |1852             |250

Sinds enkele jaren worden de planetoïden ingedeeld in verschillende
klassen. Zo kennen we een C-klasse, S-klasse, M-klasse, E-klasse en
R-klasse. Voor planetoïden die niet tot een van deze klassen behoren
hebben we dan nog de U klasse.

Van veel kleine planeten weten we nog steeds niet met zekerheid te
zeggen tot welke klasse zij behoren. In zo'n geval wordt aangegeven
welke klassen mogelijk zijn. Zo heeft planetoïde 75 Eurydike klasse
CMEU. Daarmee bedoelen we dat deze planetoïde zou kunnen behoren tot de
klasse C, M, E en U.

De meeste planetoïden behoren tot de C-klasse. De planetoïden van deze
klasse hebben een erg laag [albedo](/encyclopedie/albedo): gemiddeld
kaatsen zij slechts 3,7% van het opvallende zonlicht terug. Na de
C-klasse komt de S-klasse het meest voor. Deze groep pla netoïden kaatst
gemiddeld zo\'n 14% van het opvallende zon licht terug. Ook is het
oppervlak van deze planetoïden roodachtig van kleur. Wat betreft
samenstelling lijken deze kleine planeten veel op die van op aarde
gevonden steen ijzer-meteorieten.

Er zijn maar weinig planetoïden van de N-klasse. Dat is wat vreemd, want
juist de planetoïden van deze groep lijken wat betreft hun samenstelling
veel op de meest voorkomende soort meteorieten, namelijk de ijzer- of
nikkel-ijzer meteorieten. Het albedo van deze groep is gemiddeld 0,12.

Tot de E-klasse behoren maar weinig planetoïden. Het albedo van deze
groep kleine planeten is erg hoog: rond de 0,35. Dat wil dus zeggen dat
de planetoïden van deze groep zo\'n 35% van het opvallende zonlicht
terugkaatsen.

De zeldzaamste groep is de R-klasse. De belangrijkste ken merken zijn de
rode kleur en het hoge albedo. Dat bedraagt namelijk 0,25. Wel hoog,
maar duidelijk minder hoog dan die van de E-klasse.

Ongeveer 98% van alle planetoïden beschrijft een baan om de zon die ligt
tussen de banen van de planeten Mars en Jupiter. Maar er zijn
planetoïden bekend die de aarde zeer dicht kunnen naderen.

De eerste belangrijke aanduiding dat niet alle planetoïden tussen de
banen van Mars en Jupiter bewogen was de ont dekking van 433 *Eros* op
13 augustus 1898. De ontdekking van deze planetoïde bracht een enorme
opschudding teweeg onder de sterrenkundigen die zich met het planetoïden
onderzoek bezighielden. De gemiddelde afstand tot de zon van 433 Eros
bedraagt 1,458 astronomische eenheden. Dat is minder dan de gemiddelde
afstand van Mars tot de zon, die 1,524 astronomische eenheden bedraagt.
Bovendien kan Eros de zon tot op 1,133 astronomische eenheid (AE) en de
aarde tot op 22 miljoen kilometer naderen. In de loop der tijd is Eros
dan ook uitgebreid waargenomen.

Tegenwoordig zijn er tientallen planetoïden bekend die betrekkelijk
dicht bij de aarde kunnen komen. Deze kleine planeetjes worden wel
*earthgrazers* of *aardscheerders* ge noemd. De sterrenkundigen verdelen
de earth-grazers in twee groepen: de *apollo-groep* en de *amor-groep*.

Tot de Apollo-groep behoren alle planetoïden die in hun *perihelium* tot
op minder dan één AE van de zon komen. Het perihelium is het punt in de
baan waar de afstand tot de zon het kleinst is. Tot de Amor-groep
behoren de planetoïden die de zon in hun perihelium tot 1 à 1,3 AE
naderen.

Sommige van de «earthgrazers» kunnen de aarde zeer dicht naderen. Op 28
oktober 1937 ontdekte de sterrenkundige Reinmuth de kleine planeet
*Hermes*. Twee dagen later, op 30 oktober, passeerde Hermes de aarde op
slechts 800.000 kilometer. Een heel bekend lid van de Apollo-groep is de
kleine planeet 1566 *Icarus*. Deze planetoïde kan de zon naderen tot op
slechts 0,187 AE. Dat is zo'n 28 miljoen kilometer. Daarmee komt Icarus
ver binnen de baan van Mercurius.

Een andere bijzondere planetoïde is 1976 AA. Deze kleine planeet is
ontdekt op 7 januari 1976. Gemiddeld staat 1976 AA binnen de aardbaan.
Dat betekent dat deze pla netoïde gemiddeld een «binnenplanetoïde» is.
Inmiddels zijn er meer van dergelijke planetoïden bekend. Hun middel
lijnen zijn niet groter dan enkele kilometers.

We hebben hier een aantal planetoïden genoemd die een baan beschrijven
die gemiddeld ver binnen de Marsbaan ligt.

Maar bedenk dat 98% van de planetoïden zoals gezegd netjes tussen de
banen van Mars en Jupiter om de zon beweegt. Eén uitzondering moeten we
nog vermelden. Dat is een planetoïde die in 1977 is ontdekt door
*Charles Kowal*. Deze planetoïde, 1977 UB, heeft als naam
[Chiron](/encyclopedie/chiron) gekregen. Hij beschrijft een voor een
planetoïde wel zeer merkwaardig baan. Als Chiron zijn kortste afstand
tot de zon bereikt, staat de kleine planeet tussen de banen van Jupiter
en Saturnus. Wanneer de afstand tot de zon het grootst is nadert Chiron
zelfs de Uranusbaan. Bij «Chiron» kun je meer over deze vreemde
planetoïde lezen.

Alhoewel bijna alle planetoïden hun banen tussen Mars en Jupiter
beschrijven, is deze ruimte niet gelijkmatig met kleine planeten gevuld.
Op sommige plaatsen komen ze in grote aantallen voor, terwijl ze op
andere plaatsen bijna geheel ontbreken. Deze leemten zijn ontdekt door
de sterrenkundige *Daniël Kirkwood*. Daarom worden ze ook wel
*Kirkwood-leemten* genoemd. Tegenwoordig weten we dat de
aantrekkingskracht van de reuzenplaneet Jupiter de oor zaak is van het
ontbreken van planetoïden in deze ge bieden.

De laatste groep planetoïden die we bespreken zijn de *Trojanen*. Alle
kleine planeten van deze groep zijn genoemd naar helden uit de Trojaanse
oorlog. De kleine m = menu planeetjes van deze groep staan sterk onder
invloed van de reuzenplaneet Jupiter. Ze bewegen op praktisch dezelfde
afstand van de zon als Jupiter, alleen lopen ze 60 graden op Jupiter
vóór of achter. Ze hebben dezelfde omlooptijd als Jupiter, zodat hun
afstand tot de reuzenplaneet gelijk blijft.

Enkele van de helderste planetoïden kunnen reeds met een verrekijker
worden waargenomen. Het beste kun je ze opzoeken tijdens
[oppositie](/encyclopedie/oppositi). Ze staan dan tegenover de zon aan de
hemel en komen op als de zon ondergaat. Ze zijn dus de gehele nacht
waarneembaar. Bovendien bereiken ze dan ook hun grootste helderheid.
Toch heb je een goede sterrenkaart nodig om er in te slagen de
planetoïde tussen de sterren te vinden.

Hieronder vind je de oppositiedata van twee heldere planetoïden: Ceres
en Vesta. Achter de oppositiedatum staat de schijnbare helderheid
vermeld. De maat die we daarvoor gebruiken is de [schijnbare magnitude](/encyclopedie/magnitude).

Met behulp van de 300 meter [Arecibo radiotelescoop](/encyclopedie/arecibo)
zijn sterrenkundigen er in geslaagd een radarecho van Ceres op te
vangen. Daaruit is afgeleid dat Ceres in 9,078 uur éénmaal rond zijn as
draait. Op dezelfde wijze is ook van andere planetoïden een
aswentelingstijd bepaald. Zo bedraagt die van Pallas 7,88 uur, van Juno
7,213 uur en van Vesta 5,345 uur. Je ziet, dat de aswentelingstijden van
de verschillende planetoïden nogal uiteenlopen.

Even terug hebben we het al gehad over de planetoïde Chiron. Maar de
laatste jaren zijn er een aantal planetoïden ontdekt die zelfs ver
buiten de baan van Neptunus om de zon bewegen. Eind 1994 waren er al
zo'n kleine twintig van dergelijke planetoïden ontdekt. Ze worden
[ijsdwergen](/encyclopedie/pluto) ge noemd. Bij Pluto kun je meer over deze
ijsdwergen lezen! In 1994 werd bij de planetoïde *Ida* (nummer 243) een
maantje ontdekt. In september van dat jaar heeft de [Internationale Astronomische Unie](/encyclopedie/iau) dit maantje de naam *Dactyl*
gegeven.

Dactyl is het eerste maantje dat ooit bij een planetoïde is waargenomen.
Het betreft in feite niet veel meer dan een rotsblok van 1,2 bij 1,4 bij
1,6 kilometer dat op een afstand van ongeveer 100 kilometer om Ida
draait. Het maantje werd ontdekt op foto's die de Amerikaanse
ruimtesonde Galileo op 28 augustus 1993 van Ida maakte. Ida zelf heeft
afmetingen van 56 bij 24 bij 2 kilometer.

Begin december 1994 kwam een planetoïde tot op een afstand van slechts
104.000 kilometer van de aarde, een kwart van de afstand naar de maan!
De astronomen uit Arizona die hem ontdekten als onderdeel van het Space
Watch programma be rekenden dat de diameter lag tussen 6 en 13 meter.
Wanneer het rotsblok een steenmeteoroïde is geweest en wanneer die de
atmosfeer van de aarde zou hebben getroffen, zou hij grotendeels
opgebrand zijn voordat hij de grond bereikt zou hebben. Maar planetoïden
van ijzer en nikkel zijn veel sterker en zullen wel de grond kunnen
raken. Zij vormen waarschijnlijk slechts 1% van de kleine planeten. De
nu gevonden aardscheerderplanetoïde, met de voorlopige aan duiding 1994
XM1, werd pas 14 uur vóór de dichtste nadering ontdekt. Volgens de
astronomen van het Space Watch pro ject zijn er ongeveer 50 planetoïden
bekend die dichter bij de aarde kunnen komen dan de maan. In
werkelijkheid vinden dit soort nauwe passages (in de orde van 100.000
km) een tiental keer per jaar plaats.

Waar komen de planetoïden die dichtbij de aarde kunnen komen vandaan? Er
is een theorie die stelt dat door onderlinge botsingen van planetoïden
in de hoofdgordel tussen Mars en Jupiter af en toe fragmenten onze kant
op komen. Maar volgens berekeningen hebben deze kleine brokstukken geen
lang leven.

Dat wil zeggen binnen enkele miljoenen jaren zullen ze ofwel op een
planeet botsen ofwel juist uit het zonnestelsel worden geslingerd.

Als alternatieve verklaring heeft *W. Bottke* van de universiteit van
Arizona het volgende model: zo\'n 10 tot 20 mil joen jaar geleden is een
grote planetoïde ingeslagen op de maan. Brokstukken zijn vervolgens in
de buurt van de aarde gekomen. Het feit dat er een aantal meteorieten
bekend zijn die volgens de deskundigen van de maan afkomstig zijn, onder
steunt deze hypothese.

---
