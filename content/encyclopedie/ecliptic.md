+++
title = "Ecliptica"
date = 2023-11-17T19:54:58+01:00
draft = false
+++

---
De aarde draait in één jaar tijd om de zon. Daardoor lijkt de zon in de
loop van een jaar een complete rond gang tussen de sterren te maken. Hij
reist daarbij door twaalf sterrenbeelden. Dat zijn de sterrenbeelden van
de [dierenriem](/encyclopedie/dierenriem). Het zijn Ram, Stier, Tweelingen,
Kreeft, Leeuw, Maagd, Weegschaal, Schorpioen, Schutter, Steenbok
Waterman en Vissen. De weg die de zon aan de hemel be schrijft is ieder
jaar precies hetzelfde. Die schijnbare zonnebaan wordt de *ecliptica*
genoemd. Die naam is afgeleid van het woord *eclips*. Dat betekent
verduistering. Zons- en maansverduisteringen kunnen alleen optreden als
de maan vlak bij de schijnbare zonnebaan staat. Vandaar de naam
ecliptica.

Je moet de ecliptica niet verwarren met de *hemelequator*. De
hemelequator of *hemelevenaar* is de lijn die halverwege de noordelijke
en de zuidelijke hemelpool loopt. De hemel equator verdeelt de hemelbol
dus in een noordelijke en een zuidelijke helft. Net zoals de aardevenaar
de aarde in een noordelijk en een zuidelijk halfrond verdeelt.

Zoals gezegd is de ecliptica de baan die de zon in de loop van een jaar
tussen de sterren beschrijft. De ene helft van het jaar staat de zon ten
noorden van de hemelevenaar. Dat is in de lente en de zomer. De andere
helft van het jaar staat de zon ten zuiden van de hemelevenaar: in de
herfst en de winter. Twee keer per jaar steekt de zon de hemel evenaar
dus over. De eerste keer op 21 maart. Het punt op de hemelevenaar waar
de zon dan staat heet het *lentepunt*.

Er is afgesproken dat de lente begint wanneer de zon daar staat. De
tweede keer gaat de zon van noord naar zuid over de hemelevenaar. Dat
gebeurt op 23 september. Het punt waar de zon dan staat wordt
*herfstpunt* genoemd.

---
