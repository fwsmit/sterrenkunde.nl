+++
title = "Heelal"
date = 2023-11-17T19:54:58+01:00
draft = false
+++

---
Het lijkt het beste te erkennen dat we nog niets afweten van de
oorsprong van het heelal. Het ontstaan van de materie is een nog
volkomen onbegrepen zaak. Het helpt evenmin te stellen dat er geen
tijdstip van ontstaan aanwijsbaar is.

Het enige dat we kunnen doen, is proberen de ontwikkelings gang ervan
tot in de vroegste stadia te volgen.

Volgens de evolutietheorie is alle materie in het heelal op één bepaald
moment ontstaan. Waarschijnlijk zo\'n 15 miljard jaar geleden. Dit
*oeratoom*, zoals de samenballing van alle materie wel wordt genoemd,
ontplofte, en verstrooide zijn materiaal in alle richtingen. Deze
algehele *uitdijing van het heelal* gaat tot op de dag van vandaag door.

Er zijn twee belangrijke theorieën over de evolutie van het heelal: de
*theorie van het oscillerende heelal* en de *steady-state-theorie*.
Volgens de theorie van het oscillerende heelal pulseert het heelal. Het
krimpt in en zet uit. Momenteel is het heelal nog steeds aan het
uitzetten, maar dat zal niet onbeperkt doorgaan. Door de eigen
zwaartekracht zal die uitzetting tot stilstand komen waarna de
inkrimping begint. Eén pulsatie van het heelal zou zo\'n 60 tot 80
miljard jaar duren. Hierna zou alle materie weer dicht opeen gepakt
zitten tot een nieuw oeratoom.

De steady-state theorie gaat er van uit dat het heelal altijd heeft
bestaan, en altijd zal voortbestaan doordat zoveel nieuwe materie uit
het niets ontstaat, waaruit nieuwe sterrenstelsels gevormd kunnen worden
die nodig zijn om de stelsels te vervangen die uit het zicht ont snappen
ten gevolge van de uitdijing van het heelal. Deze theorie heeft echter
nog maar weinig aanhangers.

Als je meer wilt weten over het heelal moet je hierna bij « [ontstaan heelal](/encyclopedie/ontstaan)» kijken.

---
