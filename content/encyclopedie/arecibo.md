+++
title = "Arecibo-sterrenwacht"
date = 2023-11-17T19:54:58+01:00
draft = false
+++

---------------------------------------------------------------------------------------------
De grootste radar- en radiotelescoop ter wereld is te vinden in Arecibo
op Puerto Rico. De schotel, die uit 38.800 afzon derlijke aluminium
panelen bestaat, is in 1963 gebouwd door de Amerikaanse luchtmacht en is
vast opgehangen in de caldera van een uitgedoofde vulkaan. Daardoor is
deze enorme radio telescoop echter niet draaibaar. Wel kan de
ontvangstantenne in het brandpunt wat worden verplaatst. Hierdoor kan de
telescoop toch binnen zekere grenzen worden gericht en een object enige
tijd worden gevolgd. Aanvankelijk was het instrument vooral bedoeld voor
radar-onderzoek aan de ionosfeer van de aarde. Al snel besefte men dat
het ook van pas zou komen bij radiosterrenkundig onderzoek.

Enkele jaren geleden is de radio-telescoop gedurende enkele jaren
grondig onder handen genomen. De belangrijkste ver betering bestaat uit
een nieuw «frontend» dat op 16 mei 1996 naar zijn positie op 135 meter
boven het midden van de radioschotel is getakeld. Met dit nieuwe
frontend is de grote radiotelescoop gevoeliger dan ooit: je zou er een
mobiele telefoon op Venus mee kunnen afluisteren! Het meer dan tachtig
ton wegende frontend bevat een nieuw reflectorsysteem, dat uit twee
radiospiegels en een aantal gevoelige ontvangers bestaat. De spiegels,
24 en 8 meter groot, zorgen er voor dat het radiosignaal dat door de
reus achtige hoofdspiegel wordt opgevangen, in het brandpunt
terechtkomt. Omdat de radioschotel vast staat opgesteld in een komvormig
dal, kan het instrument, zoals vermeld, niet al draaiend op een
hemelobject worden gericht. De enige manier om de telescoop te richten
bestaat uit het bewegen van het frontend, iets dat nu met de twee
hulpspiegels gebeurt.

Behalve het ontvangergedeelte zijn ook andere onderdelen van de
Arecibo-sterrenwacht opgeknapt. Zo is het vermogen van de
radarzendapparatuur, waarmee nabije leden van ons zonnestelsel
onderzocht worden, verdubbeld tot 1 megawatt.

In 1993 is een 15 meter hoog stalen gaas rond de radio schotel geplaatst
om de gevolgen van radiointerferentie van aardse bronnen te
onderdrukken.

Door de opknapbeurt, die 27 miljoen dollar heeft gekost, is de
radiotelescoop van Arecibo ongeveer tien keer zo gevoelig geworden voor
radiostraling uit het heelal. Bovendien is het frequentiebereik
vergroot. Daardoor zijn nu ook waar nemingen aan moleculen en
stervormingsgebieden mogelijk.

Het radarsysteem, waarmee bijvoorbeeld dichtbij komende kometen en
planetoïden onderzocht worden, is nu twintig keer zo gevoelig als
voorheen. Theoretisch kan men nu een stalen golfbal op de afstand van de
maan detecteren.

----------------------------------------------------------------------------------------
