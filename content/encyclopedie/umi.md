+++
title = "Kleine Beer"
date = 2023-11-17T19:54:58+01:00
draft = false
+++

---
Het sterrenbeeld Kleine Beer is vooral bekend doordat de
[Poolster](/encyclopedie/umi) deel uitmaakt van dit sterrenbeeld. De
Poolster is niet bekend doordat de ster zo helder is. Nee, die helder
heid van de Poolster valt eigenlijk best tegen. De schijn bare magnitude
van de Poolster is ongeveer 2,2. Tientallen andere sterren zijn veel
helderder.

De Poolster is bekend doordat deze ster erg dicht bij de noordelijke
*hemelpool* staat. Als je op de noordpool van de aarde zou staan, vind
je de Poolster bijna recht boven je hoofd aan de hemel.

Met behulp van de buitenste twee sterren van de pan van de steelpan van
de Grote Beer kun je de Poolster gemakkelijk aan de hemel vinden. Als je
de afstand tussen die beide sterren vijfmaal naar boven (dus uit de pan)
verlengt, kom je bij de Poolster terecht.

Doordat de aarde om zijn as draait lijken alle sterren in de loop van 24
uur éénmaal om de Poolster te bewegen. Hoe dat komt kun je bij het
trefwoord [dag](/encyclopedie/dag) lezen.

In de mythologie zou de kleine beer de zoon van Callisto zijn, ook als
beer aan de hemel gezet. (Lees ook het ver-) haal bij [Grote Beer](/encyclopedie/uma).

Hieronder vind je nog enkele gegevens over de helderste sterren van de
Kleine Beer. Achter de Griekse letteraan duiding vind je de naam, de
afstand in [lichtjaar](/encyclopedie/lichtjaar), het
[spectraaltype](/encyclopedie/spectraa), de [schijnbare magnitude](/encyclopedie/magnitude) en de [absolute magnitude](/encyclopedie/absolute).

---
|   |   |   |   |   |   |
|---|---|---|---|---|---|
**Letteraanduiding** |**Naam** |**Afstand** |**Spectraaltype** |**Schijnbare magnitude** |**Absolute magnitude**
alfa UMi     |Poolster         |470 lj    |cF8     |2,1    |-3,7 
beta UMi     |Kochab           |105 lj    |gK4     |2,24   |-0,2 

Alle andere sterren van de Kleine Beer zijn zwakker dan magnitude 3,0.
De kleine letter g bij het spectraaltype van de ster Kochab geeft aan
dat de ster een reuzenster is (het Engelse woord voor reus is giant). De
kleine letter c bij het spectraaltype van de Poolster geeft aan dat het
een heldere superreus is.

De Latijnse naam van het sterrenbeeld Kleine Beer is *Ursa Minor*. Bij
gebruik van de tweede naamval (genitief) wordt dit Ursae Minoris. Als we
het hebben over de ster alfa (a) van het sterrenbeeld Kleine Beer zeggen
we a Ursae Minoris of we schrijven a UMi want de officiële afkorting van
het sterrenbeeld Kleine Beer is UMi.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
