+++
title = "Johann Bayer"
date = 2023-11-17T19:54:58+01:00
draft = false
+++



  -----------------------------------------------------------------------

Johann Bayer was een Duits sterrenkundige die leefde van 1572 tot 1625.
Hij maakte de eerste sterrenatlas van de gehele hemel. Deze atlas heet
*Uranometria*. Er staan meer dan 2000 sterren in getekend. Van duizend
ervan waren de posities bepaald door de Deense sterrenkundige [Tycho Brahe](/encyclopedie/brahe)(1546-1601).

Vanuit Duitsland kon Bayer veel sterrenbeelden van de zuidelijke
sterrenhemel niet zien. De waarnemingen van die sterrenbeelden waren
voor het grootste deel gedaan door Nederlandse zeevaarders. Bayer
bedacht twaalf nieuwe sterren beelden op het zuidelijk halfrond. Het
zijn Paradijsvogel, Kameleon, Goudvis, Kraanvogel, Kleine Waterslang,
IndiÃ«r (of Indiaan), Vlieg, Pauw, Foenix, Zuiderdriehoek, Toekan en
Vliegende Vis.

Als je in een sterrenatlas kijkt, zie je bij alle heldere sterren
griekse letters staan. Ook kom je soms gewone letters tegen. Die letters
gebruiken we om de sterren mee aan te duiden. Johann Bayer was de eerste
die deze aanduidingen gebruikte. De letters worden daarom vaak
Bayer-letters genoemd.

--------------------------------------------------------------------------------------
