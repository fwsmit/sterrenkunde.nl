+++
title = "Hoeken"
date = 2023-11-17T19:54:58+01:00
draft = false
+++

---
De schijnbare afstand van een planeet tot de zon noemen we
[elongatie](/encyclopedie/elongatie). De elongatie van een planeet wordt in
[graden](/encyclopedie/zonnestelsel) uitge drukt. Deze graden hebben
helemaal niets met temperatuur te maken.

Het zijn graden van een cirkel. Iedere cirkel kun je verdelen in 360
graden. Een halve cirkel heeft daarom 180 graden en een kwart cirkel 90
graden.

Eén graad is het 1/360ste deel van een cirkel. Dat is dus een heel erg
klein hoekje. Toch kunnen we één zo'n graad nog verdelen in 60 gelijke
stukjes. Die stukjes worden *boog minuten* genoemd. In plaats van het
woord boogminuut wordt ook wel het tekentje ' gebruikt. We kunnen
daarom ook schrijven: 1° = 60'.

Nu moet je niet denken dat één zo'n boogminuut het kleinste hoekje is
dat we kennen. Eén boogminuut kunnen we namelijk ook weer verdelen in 60
gelijke stukjes. Die allerkleinste stukjes van een cirkel noemen we
*boogseconden*. In plaats van het woord boogseconde gebruiken we vaak
het tekentje .

Je kunt nu zelf uitrekenen hoeveel boogseconden er in één graad zitten.
Dat zijn er 60 x 60 = 3600. In één hele cirkel zitten 360 graden. Dat
zijn 360 x 3600 = 1.296.000 boogseconden.

De Volle Maan lijkt aan de hemel erg groot. Toch is de schijnbare
middellijn van de Volle Maan aan de hemel niet meer dan een halve graad.
Een dubbeltje op een afstand van 170 cm lijkt even groot als de Volle
Maan.

Het punt recht boven je hoofd noemen we het *zenit*. Van de horizon tot
het zenit is een kwart van een cirkel. En een cirkel heeft 360°. Nu weet
je ook dat het zenit altijd een kwart van 360° = 90° boven de horizon
ligt.

---
