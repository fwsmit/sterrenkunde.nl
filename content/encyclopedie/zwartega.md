+++
title = "Zwarte gaten"
date = 2023-11-17T19:54:58+01:00
draft = false
+++

---
Hoe weinig de meeste mensen ook weten van sterrenkunde, van zwarte gaten
heeft iedereen wel eens gehoord. Het moeten wel de griezeligste objecten
in het heelal zijn: ze slorpen alles in hun omgeving op en nooit komt er
iets uit te voorschijn. Zwarte gaten zijn helemaal niet eng. Ze zijn
alleen maar heel intrigerend en heel boeiend. En in de geschiedenis van
het heelal zijn ze waarschijnlijk heel belangrijk.

De naam zwart gat is een letterlijke vertaling van de Engelse term
«black hole». Het gebeurt niet vaak dat een nieuw Engelstalig begrip
zich zo gemakkelijk in het Neder lands laat vertalen, maar hier is de
term dan ook wel heel toepasselijk. Een zwart gat is zwart omdat het
geen licht uitstraalt, en ook geen andere vorm van straling. En een
zwart gat is een gat omdat alles wat te dicht in de buurt komt, er in
verdwijnt. De naam geeft dus eigenlijk alleen maar twee eigenschappen
van zwarte gaten aan en zegt nog niets over wat een zwart gat nu
eigenlijk is. Voor veel mensen zal het dan ook als een verrassing komen
dat de meeste zwarte gaten gewoon sterren zijn. Natuurlijk wel
bijzondere sterren, want normaal gesproken geeft een ster wél licht en
valt er niet van alles in. Maar een zwart gat is inderdaad het
eindstadium in de evolutie van een bepaald soort sterren. En dat zoiets
als zwarte gaten kunnen bestaan, werd bijna tweehonderd jaar geleden al
vermoed.

Elk lichaam in het heelal heeft zwaartekracht. Hoe groter de massa (het
gewicht) van het lichaam is, des te sterker is de zwaartekracht van dat
lichaam. De zwaartekracht van de aarde zorgt er bijvoorbeeld voor dat
wij weer terug naar het aardoppervlak vallen wanneer we omhoog springen.
Je moet wel heel erg hard afzetten wil je voorgoed loskomen van de
aardse aantrekkingskracht! Daar is een snelheid van ruim 11 kilometer
per seconde voor nodig. Die snelheid wordt heel toepasselijk de
*ontsnappingssnelheid*genoemd. Het is de snelheid die een ruimtevaartuig
moet krijgen om van de aarde weg te kunnen vliegen.

Als de aarde een grotere massa zou hebben, zou de zwaarte kracht sterker
zijn, en zou de ontsnappingssnelheid ook groter zijn. Maar ook wanneer
de aarde in zijn geheel kleiner zou worden, zou de ontsnappingssnelheid
toenemen. De massa zou dan gelijk blijven, maar samengebald worden in
een kleinere omvang. Daardoor is de zwaartekracht aan het opper vlak
groter, en is ook de ontsnappingssnelheid groter. Hier onder tref je de
ontsnappingssnelheden van de zon en de planeten aan:


ONTBREKENDE TABEL


Natuurlijk hebben ook sterren een bepaalde ontsnappings snelheid. De
ontsnappingssnelheid van de zon is bijvoor beeld ruim 617 kilometer per
seconde. Dat is natuurlijk groter dan de 11 km/sec die je op aarde nodig
hebt. Maar de zon is dan ook veel zwaarder dan de aarde: ruim 300.000
maal zo zwaar. Toch is de ontsnappingssnelheid niet 300.000 maal zo
groot. Dat komt doordat de zon zelf veel groter is, zodat het oppervlak
zich verder naar buiten bevindt dan bij de aarde het geval is. Zou de
zon nóg veel groter zijn, dan zou de ontsnappingssnelheid misschien ook
maar 11 km/sec bedragen.

De Franse sterrenkundige *Pierre S. de Laplace* (1749-1827) redeneerde
aan het eind van de achttiende eeuw al dat er misschien sterren zouden
bestaan die heel zwaar én heel erg klein zijn. Hun ontsnappingssnelheid
zou daardoor enorm groot zijn. Misschien wel groter dan 300.000 km/sec.
Maar 300.000 km/sec is de snelheid van het licht! Dat betekent dat zelfs
een lichtstraal niet van zo'n ster zou kunnen ont snappen. De ster zou
dus in het geheel geen straling uit zenden. Het zou een zwart gat
geworden zijn. Tegenwoordig weten we dat de ideeën van Laplace in grote
lijnen juist zijn. Er bestaan vermoedelijk vele miljarden zwarte gaten
in het heelal: sterren die zó zwaar zijn en tegelijkertijd zó klein, dat
het licht niet meer kan ontsnappen aan hun sterk zwaartekrachtsveld. Om
te begrijpen hoe het ooit zo ver kan komen met een ster, moeten we de
levensloop van een ster eens nader bekijken.

Net als wij mensen worden de sterren ooit geboren, ze worden langzaam
maar zeker ouder, beginnen daarna wat af te takelen, en sterven
tenslotte. Er is natuurlijk niet echt sprake van leven, maar de
vergelijking gaat in veel aspecten op. De tijdschaal waarop alles
gebeurt, is echter wel heel anders dan bij de mens. Een ster zoals de
zon heeft een totale levensduur van ongeveer 10 miljard jaar, waarvan de
zon er nu ongeveer de helft op heeft zitten. Hij is dus van middel bare
leeftijd, en maakt een rustige, bezadigde periode in zijn leven door.
Zwaardere sterren leven wat korter, maar toch altijd nog enkele
miljoenen jaren.

Hoe en waar worden sterren eigenlijk geboren? Die vraag is niet moeilijk
te beantwoorden, want de kraamkamer van sterren zien we overal om ons
heen. Op veel plaatsen in het heelal komen uitgestrekte wolken van gas
en stof voor, die verhit worden door nabijgelegen sterren. Die nevels
vormen de broedplaatsen van nieuwe sterren, en wanneer we wat langer de
tijd zouden kunnen nemen, zouden we daar ook nu nog nieuwe sterren zien
ontstaan. Om verschillende rede nen begint het materiaal in zo'n nevel
samen te trekken, en in de loop van enkele tienduizenden tot
honderdduizenden jaren kan zich daaruit een ster ontwikkelen: het ineen
stortende gas wordt zó sterk verhit door onderlinge bot singen van
gasmoleculen, dat het zelf licht gaat uitstralen.

Uiteindelijk komt de echte energiebron van een ster in werking: in het
binnenste van de samentrekkende gasbol be ginnen kernreacties op gang te
komen, waarbij waterstof atomen worden omgezet in heliumatomen. Die
reactie levert genoeg energie om het verdere ineenstorten van de ster
tegen te houden, en zelfs dan blijft er nog genoeg over om in de vorm
van licht en warmte te worden uitgestraald. Door deze kernreacties wordt
de zon wel steeds lichter: per seconde gaat er 4 miljoen ton aan gewicht
verloren! Dat lijkt heel veel, maar de zon is zó kolossaal groot dat het
massaverlies nauwelijks merkbaar is. Als deze inwendige energiebron om
de een of andere reden zou wegvallen, zou de ster onverbid delijk verder
samentrekken! Tijdens de fase van waterstof omzetting verkeert een ster
dus in een rustige levensfase.

Ook de zon bevindt zich momenteel in dat stadium. De eigen zwaartekracht
van de ster is precies in evenwicht met de energie die door de inwendige
kernreacties wordt geleverd.

Maar de hoeveelheid waterstofgas in het binnenste van een ster is niet
onuitputtelijk. Hoe groot een ster ook is naar aardse maatstaven, ooit
komt het moment dat er niet vol doende waterstof meer aanwezig is om de
vereiste tegendruk te geven. De ster zal dan weer verder inkrimpen,
totdat er een nieuwe energiebron wordt aangeboord om het inkrimpen tegen
te houden. Dat duurt echter niet zo lang: door het kleiner worden stijgt
de temperatuur in het binnenste van de ster, en nu wordt het er zó heet
dat helium kan worden omgezet in een ander element (in dit geval
koolstof). Zo wordt er een nieuw evenwicht bereikt. De zon zal over
ongeveer 5 miljard jaar beginnen met deze helium-omzetting.

Voorlopig hoeven we ons daar dus nog niet om te bekommeren.

En wat er daarna met de zon gebeurt zullen wij op aarde in elk geval
niet meer meemaken: de zon zal een onstabiele levensfase doormaken,
waarbij grote hoeveelheden gas het heelal in gestoten zullen worden,
zodat het leven op aarde onmogelijk wordt. Er blijft dan slechts een
kleine, hete sterkern over, een *witte dwerg*, die in de loop van
honderden miljoenen jaren langzaam afkoelt totdat hij zich helemaal
terugtrekt in de duisternis van het heelal.

Hoewel de aarde over 5 miljard jaar niet meer bewoonbaar zal zijn, is
het levenseind van de zon naar sterrenkundige maatstaven vrij rustig:
alleen kleine sterretjes (en daartoe behoort ook de zon!) komen op deze
manier aan hun einde.

Voor zware sterren, met een massa van tientallen tot honder den maken zo
groot als de massa van de zon, ligt er een heel andere toekomst in het
verschiet.

Zware sterren zullen de krimp- en evenwichtsfase een aantal malen
doormaken. Het eerste evenwicht wordt ge vonden als waterstof in helium
wordt omgezet. Daarna krimpt de ster een beetje, totdat een nieuw
evenwicht ontstaat wanneer helium in koolstof wordt omgezet. Dat gaat zo
alsmaar door, waarbij in het binnenste van de ster steeds zwaardere
elementen worden gevormd. Uiteindelijk wordt er in het aller binnenste
van de ster zelfs ijzer gemaakt. Niet in de vorm waarin wij dat kennen,
maar in een bijzondere gasvorm. Maar toch is het ijzer. En nu is het
doodvonnis van de ster geveld.

Hoe hoog de temperatuur in het inwendige van de ster ook oploopt, de
ijzeratomen zullen zich nooit om kunnen zetten in een nóg zwaarder
element. Er is dus geen nieuwe energie bron meer om het inkrimpen van de
ster tegen te gaan. In enorm korte tijd stort de ster daardoor geheel in
elkaar.

Op de een of andere manier ontstaat daarbij een geweldige schokgolf, die
zich weer naar buiten voortplant. En die schokgolf zorgt er voor dat de
buitenlagen van de ster met een gigantische kracht het heelal in
geslingerd worden. De kern van de ster slaat volledig op hol, als een
exploderende kerncentrale, en produceert zóveel energie, dat de ster in
een paar seconden tijd maar liefst honderd miljoen maal zo helder kan
worden als de oorspronkelijke waarde! De ster is volledig uit elkaar
gereten, en zendt een geweldige licht flits het heelal in, als een soort
laatste stuiptrekking.

Het is een mooi verhaal, maar hoe weet men dat eigenlijk allemaal? Is
zoiets ooit wel eens waargenomen? Inderdaad, zulke ontploffende sterren
worden regelmatig aan de sterren hemel ontdekt. De meeste vallen niet
op, of blijven zelfs geheel onzichtbaar voor het blote oog, omdat ze
enorm ver weg staan, in een ander sterrenstelsel. Er is dan een
telescoop nodig om de exploderende ster te zien. Maar de explosie is zó
krachtig, dat de ster even helder kan worden als het sterrenstelsel
waarin hij zich bevindt; hij geeft dan dus even veel licht als alle
andere miljarden sterren uit het stelsel tesamen!

Heel af en toe kan zo\'n uitbarsting ook in ons eigen melkwegstelsel
worden gezien. In de afgelopen duizend jaar is dat drie maal
waargenomen. Omdat de afstand dan veel kleiner is, is de uitbarsting
gemakkelijker te zien. Het lijkt dan alsof er plotseling een nieuwe ster
is bijgekomen, op een plaats waar eerder helemaal geen ster zichtbaar
was.

Zulke «nieuwe sterren» worden [supernova's](/encyclopedie/supernova)
genoemd. Nova is Latijn voor «nieuw», en met het woordje super geven de
sterrenkundigen aan dat het om zeer krachtige explosies gaat.

De helderste supernova van de afgelopen 1000 jaar vond plaats op 4 juli
1054. In het sterrenbeeld Stier verscheen die dag plotseling een nieuwe
ster, die zó enorm helder was dat hij zelfs overdag gezien kon worden!
Chinese sterrenkundigen hebben hun waarnemingen van deze nieuwe ster
netjes vast gelegd voor het nageslacht, dus we weten vrij precies waar
de ontploffing zich moet hebben afgespeeld. Ook Amerikaanse
Indianenstammen hebben de explosie waargenomen: er zijn rots tekeningen
gevonden uit die tijd waarop we een heldere ster zien in de buurt van de
maansikkel en een beetje rekenen leert dat de maan begin juli 1054
inderdaad bij de super nova in de buurt stond. Merkwaardig genoeg
schijnt er in Europa niemand de nieuwe ster gezien te hebben; er zijn
tenminste geen geschreven verslagen van bewaard gebleven.

Maar ja, Europa verkeerde in de elfde eeuw dan ook in zeer kommervolle
omstandigheden en de wetenschap stond wel op een bijzonder laag pitje.

Is er nu nog iets te zien van die «gastster» uit 1054? De eigenlijke
ster was na enkele maanden weer uit het gezicht verdwenen en met het
blote oog is op de juiste plaats in het sterrenbeeld Stier niets
bijzonders te onderscheiden.

Maar wanneer we een telescoop op die plek richten, dan kunnen we een
gasneveltje ontdekken met een zeer grillige structuur. Het is de wolk
van gassen die door de ontplof fende ster is uitgestoten. De snelheid
waarmee de gaswolk groter wordt kan tegenwoordig nauwkeurig gemeten
worden en wanneer we dan terugrekenen komen we precies halverwege de
elfde eeuw uit. Het lijdt dus geen twijfel dat dit het restant is van de
supernova-explosie. De nevel wordt van wege haar grillige vorm, met tal
van sliertige uitsteeksels, de [Krabnevel](/encyclopedie/krabnevel)
genoemd.

Midden in de Krabnevel is een heel klein zwak sterretje ontdekt, dat als
een zenuwachtig flikkerlichtje aan- en uit knippert. Niet alleen het
zichtbare licht van het sterretje lijkt te knipperen, ook de
radiostraling vertoont dezelfde pulsaties. Zo\'n snel knipperend object
wordt in de sterren kunde een [pulsar](/encyclopedie/pulsar) genoemd. Het
is zo goed als zeker dat de pulsar die midden in de Krabnevel staat het
overblijfsel is van de ster die hier in het jaar 1054 explodeerde. Het
is een heel kleine, maar enorm zware ster. De middellijn bedraagt niet
veel meer dan een kilometer of tien, maar het mini sterretje weegt
evenveel als onze zon! Eén theelepeltje vol met deze superzware
sterre-materie zou al evenveel wegen als de stad New York. Het zal
duidelijk zijn dat de zwaarte kracht aan het oppervlak van zo'n pulsar
enorm sterk moet zijn, en dat de ontsnappingssnelheid dus ook heel groot
is.

Toch is de pulsar geen zwart gat, want hij geeft nog steeds licht; de
ontsnappingssnelheid is dus nog geen 300.000 km sec. Bij de pulsar is
het verder ineenstorten van de ster tegengehouden doordat de
kerndeeltjes uit de atomen helemaal dicht op elkaar gepakt zitten; ze
kunnen door het gewicht van de pulsar niet verder samengedrukt worden.
Het snelle knipperen van de pulsar heeft te maken met de supersnelle
draaiing van het object: het sterre-restant in de Krab nevel draait per
seconde 30 maal om zijn eigen as! Zware sterren ontploffen aan het eind
van hun leven in een geweldige supernova-explosie; sterregas wordt het
heelal in geslingerd en vormt een uitdijende gasnevel en het
overblijfsel van de ster stort ineen tot een kleine maar enorm zware
pulsar. Dat weten we allemaal zeker: we hebben het als het ware voor
onze eigen ogen zien gebeuren.

Maar hoe zit het dan met zwarte gaten? Sterrenkundigen hebben berekend
dat de kerndeeltjes in het binnenste van een pulsar maar een bepaalde
druk kunnen weerstaan. Het gewicht van de pulsar kan ze niet verder
samendrukken, maar wanneer dat gewicht eens een paar keer zo groot zou
zijn, zouden diezelfde kerndeeltjes helemaal in elkaar worden geperst.

De ster zou dan nóg veel kleiner worden en de zwaartekracht aan het
oppervlak zou enorm toenemen. De ontsnappingssnelheid zou dan groter
worden dan de lichtsnelheid - groter dan 300.000 km/sec. En dan zou je
een zwart gat hebben. Wanneer de oorspronkelijke ster maar zwaar genoeg
is, gebeurt dit allemaal vanzelf. Als een ster meer dan dertig ...
vijftig keer zo zwaar is als de zon (de juiste waarde is niet exact
bekend), dan kan het gewoon niet missen: aan het eind van zijn leven
moet hij wel ineenstorten tot een zwart gat. En dan is de ster voorgoed
uit het zicht verdwenen. Zwarte gaten zijn dus niet eng; ze zijn
eigenlijk heel meelijwek kend. Het zijn de overblijfselen van sterren
die hun leven op een desastreuze manier beëindigen - de lijken van zware
zonnen.

De zon zelf is niet zwaar genoeg om ooit een zwart gat op te leveren.
Zoals we al zagen, zal de zon zijn leven be eindigen als een witte
dwerg. Maar stel nu eens dat de zon van vandaag op morgen een zwart gat
zou worden. Wat zouden wij daarvan op aarde merken? In de eerste plaats
zou natuur lijk direct alle licht en warmte van de zon wegvallen: een
zwart gat kan immers geen straling meer uitzenden. Maar nu we toch aan
het fantaseren zijn, stellen we ons voor dat de mens daar een
technologische oplossing voor bedacht heeft: op de een of andere manier
voorzien we in onze energie behoefte. Maar wordt de aarde nu naar binnen
geslurpt door het geweldige zwaartekrachtsveld van de zon? Vallen we een
zekere dood tegemoet? Hoe gevaarlijk is zo\'n zwart gat eigenlijk?

Merkwaardig genoeg gebeurt er niets van dit alles. De aarde valt op dit
moment ook niet naar de zon toe, maar draait er in een wijde baan
omheen - een baan waarvan de vorm bepaald wordt door de massa van de
zon. Wanneer de zon plotseling zou veranderen in een zwart gat, zou hij
wel veel kleiner worden (nog maar een paar kilometer in plaats van de
huidige 1« miljoen kilometer), maar aan de massa zou niets veranderen.
Op de afstand van de aarde zou je daardoor niets van de verandering
merken, en onze planeet zou gewoon in zijn baan blijven ronddraaien!
Zelfs op een afstand van slechts 150 miljoen kilometer is er niets engs
aan de hand.

Nee, het wordt pas echt griezelig wanneer we willens en wetens recht op
een zwart gat afvliegen. (Dat is overigens iets wat je bij een gewone
ster ook maar beter niet kunt doen!) Hoe dichter we in de buurt van het
zwarte gat komen, hoe sterker de zwaartekracht zich zal doen voelen, en
hoe sneller we naar beneden zullen vallen. Onze valsnelheid neemt toe
tot honderden, zelfs duizenden kilometers per seconde! Als we dat al
zouden overleven, is het een poosje later toch wel met ons gedaan:
wanneer we heel dicht bij het zwarte gat in de buurt komen, begint de
getijdenwerking een rol te spelen. Onze voeten bevinden zich dichter bij
het zwarte gat dan ons hoofd, en we zullen dus veel sterker aan onze
voeten worden aangetrokken dan aan ons hoofd. Dat verschil in
aantrekkingskracht wordt op den duur zó groot, dat de atomen in ons
lichaam uit elkaar worden gerukt. Uit eindelijk zullen we als een
onherkenbare, lange sliert atomen het zwarte gat in suizen met de
onvoorstelbare snelheid van 300.000 kilometer per seconde, om nooit meer
te voorschijn te komen.

Wanneer een zwart gat zelf geen straling uitzendt, hoe kunnen we het dan
ooit «zien»? Het antwoord is heel simpel: een zwart gat kun je niet
zien! Toch valt indirect wel af te leiden dat zwarte gaten bestaan.
Wanneer er veel gas in een zwart gat geslorpt wordt, zal dat gas steeds
sneller bewegen, zoals we juist beschreven. De gasdeeltjes worden
daardoor heel heet en zullen energierijke röntgenstraling uitzenden, die
nog wel op aarde terecht kan komen. Door die straling nauwkeurig te
onderzoeken, kunnen sterren kundigen afleiden hoe zwaar het object is
waar het gas naartoe valt. Op die manier zijn langs indirecte weg al een
aantal zwarte gaten gevonden.

Hoe meer gas en andere materie een zwart gat zal opslorpen, des te
zwaarder wordt het. De invloedssfeer van het zwarte gat wordt dan ook
groter en als een vraatzuchtig monster zal het zwarte gat steeds meer
naar binnen schrokken; uit eindelijk zelfs met hele sterren tegelijk.
Waarschijnlijk bevindt er zich in het middelpunt van ons eigen melkweg
stelsel ook zo\'n superzwaar zwart gat. Bij ons op aarde, op een veilige
afstand van 30.000 lichtjaar, hebben we er geen last van, maar in het
centrum van ons sterrenstelsel komen allerlei woeste taferelen voor! Het
is best mogelijk dat uiteindelijk in elk sterrenstelsel een zwart gat ge
vormd zal worden, dat net zo lang om zich heen blijft vreten totdat het
grootste deel van het stelsel is ver schalkt. In dat geval zouden zwarte
gaten wel eens een heel belangrijke rol kunnen gaan spelen in de
geschiedenis van het heelal.

Wanneer je op een heldere zomeravond omhoog kijkt naar het prachtige
sterrenbeeld Zwaan, dan kijk je in de richting van een zwart gat. Richt
je je blik wat lager naar de zuidelijke horizon, dan kijk je in de
richting van het centrum van ons melkwegstelsel - de verblijfplaats van
een nog veel zwaarder zwart gat. Op tal van andere plaatsen tussen de
sterren komen ook zwarte gaten voor - onzichtbaar voor ons mensen en
gelukkig ook onbereikbaar. We merken er niets van. We hoeven er niet
bang voor te zijn. Ze zijn niet eng.

Waarschijnlijk ben je je mogelijke angst voor zwarte gaten inmiddels een
beetje de baas geworden. Toch is het dan nog even schrikken als er
verteld wordt dat we misschien met z\'n allen in één gigantisch groot
zwart gat wonen, bestemd om ooit tot een nietig puntje ineen te krimpen.
Dat gigantisch grote zwarte gat is het heelal in zijn totali teit. Het
gehele universum dat wij kennen, met al z\'n mil jarden sterren en
sterrenstelsels, dijt op dit moment uit: alle afstanden in het heelal
worden langzaam maar zeker groter. Maar de kans bestaat dat die
uitdijing ooit zal ophouden en dat alle materie in het heelal weer naar
elkaar toe zal vallen. Er is dan niets dat het inkrimpen van het heelal
kan stoppen en op geen enkele manier zullen we aan de uiteindelijke
catastrofe kunnen ontkomen: elke ster, elke planeet en elke bewoner van
het heelal zit dan gevangen in een wereld waaruit geen ontsnapping
mogelijk is; in het grootste zwarte gat dat er bestaat.

Maar maak je maar geen zorgen; wij zullen dat in geen geval meer
meemaken. Wanneer het heelal echt één groot zwart gat is, dan kunnen we
niets anders doen dan constateren dat het er heel mooi uitziet en er van
genieten zo lang dat nog kan.

Dit hoofdstuk is overgenomen uit het boek «Blik op oneindig» van Govert
Schilling, uitgegeven in 1985 door Uitgeverij Unieboek, Weesp (ISBN 90
228 3797 1).

---
