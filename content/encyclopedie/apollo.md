+++
title = "Het Apollo-project"
date = 2023-11-17T19:54:58+01:00
draft = false
+++

---------------------------------------------------------------------------------
Op 25 mei 1961 begon het Apollo-project met de belofte van president
John F. Kennedy aan het Congres dat vóór 1970 er een mens op de maan zou
landen. Deze uitspraak was natuurlijk heel gedurfd omdat op dat moment
niet te overzien was of in zo'n korte tijd een bemande reis naar de
maan inderdaad kon worden gemaakt.

De beslissing van Kennedy werd met gejuich begroet. Geld speelde geen
enkele rol. Het Congres gaf aan *NASA* (het Amerikaanse bureau voor de
ruimtevaart) wat hiervoor nodig was. Tientallen miljarden dollars werden
practisch zonder discussie beschikbaar gesteld. Op 20 juli 1969 zou
blijken dat het allemaal nog lukte ook. Want toen zette *Neil Armstrong*
als eerste mens voet op de maan.

Acht jaar waren nodig om de belofte van president Kennedy waar te maken.
In die acht jaar werd koortsachtig gewerkt.

Op het hoogtepunt van het Apollo-project werkten er in Amerikaanse
bedrijven 390.000 mensen aan deze onderneming, bij de NASA 33.000 mensen
en op de verschillende universiteiten nog eens 10.000. Overigens was dit
totale aantal van 433.000 mensen al bijna gehalveerd toen de eerste
voetstap op de maan werd gezet.

Voor het Apollo-project zelf moesten vele duizenden vragen worden
beantwoord. Kleine en grote technische problemen moesten worden
opgelost. In Houston waren nieuwe gebouwen nodig en op Cape Canaveral
werden nieuwe lanceerinstallaties gebouwd. Daar verrees ook het VAB,
toen het grootste gebouw ter wereld, waar de Saturnus-V raketten werden
geassembleerd.

Er werd een speciaal voertuig ontwikkeld - de *crawler* - die de
raketten naar het lanceerplatform moesten vervoeren. Deze crawler was
indrukwekkend groot en zwaar: 39,9 meter lang, 34,7 meter breed en 7,9
meter hoog. Hij woog maar liefst 2721 ton!! De *Saturnus-V* raket was
door specialisten onder leiding van *Wernher von Braun* voor de reizen
naar de maan ontwikkeld. Het was een drietraps-raket met daarop de
Apollo capsule en de ontsnappingstoren. De hoogte van het hele gevaarte
bedroeg 110,6 meter. Ongeveer even hoog als de Dom-toren in Utrecht.
Leeg woog de raket 182.000 kg en gevuld met brandstof maar liefst
2.840.000 kg (2840 ton).

Als brandstof werd voor de eerste trap kerosine gebruikt.

De tweede en derde trap gebruikten vloeibare zuurstof en vloeibare
waterstof. De eerste trap werkte 2« minuut en bracht de raket tot een
hoogte van 66 kilometer.

De tweede trap werkte 6« minuut en bracht de Apollo capsule naar 173
kilometer hoogte. Beide rakettrappen kwamen na loskoppeling in de oceaan
terecht. De derde trap werkte diverse malen. Deze is vaak, met opzet, op
de maan te pletter geslagen.

De opleiding van de astronauten kreeg van NASA ook veel aandacht.
Natuurlijk moesten de astronauten niet alleen in staat zijn alle
instrumenten te bedienen, maar zij moesten ook leren lopen bij een
zwaartekracht van 1/6 g die zij op de maan zouden aantreffen. Zij
moesten bovendien iets van geologie weten om de beste bodemmonsters te
kunnen nemen. Daarom gingen de astronauten trainen in kraters op aarde.
Er werd voor hen zelfs een groot maanlandschap nagebootst in een
vulkanisch gebied bij Flagstaff in de staat Arizona. Er moest worden
onderzocht of de maanbodem wel stevig genoeg was om daarop te landen.
Ook bekeek men welke plaats het meest geschikt was om een landing uit te
voeren. Daarom werden niet alleen sterrenwachten inge schakeld, maar
moesten ook onbemande maanvluchten worden uitgevoerd.

Niet alles verliep zonder problemen. Op 27 januari 1967 moest het
project een grote klap incasseren: er brak tijdens een test brand uit in
een Apollo-capsule op Cape Canaveral. De drie astronauten *Virgil
Grissom, Edward White* en *Roger Chaffee* kwamen daarbij om het leven.
De oorzaak van de brand was naar alle waarschijnlijkheid kortsluiting.
Even wankelde het hele Apollo-project toen werd gesuggereerd dat NASA te
haastig en te onzorgvuldig was geweest. Een zeer beheerste reactie van
NASA voorkwam echter ongemotiveerde paniek. Wel leidde de brand tot vele
wijzigingen in de capsule en daardoor tot vele vertragingen.

De proeven gingen echter onbemand door: op 9 november 1967 werd de
eerste Saturnus-V raket gelanceerd. Deze onbemande vlucht duurde 8« uur
en werd een groot succes. Deze vlucht werd Apollo-4 genoemd, de door
brand verwoestte capsule heette Apollo-1. De nummers 2 en 3 zijn nooit
uitgegeven .

Apollo-5 en -6 waren ook onbemande proefvluchten, uitge voerd op
respectievelijk 22 januari 1968 en 4 april 1968.

Op 11 oktober 1968 werd de Apollo-7 als eerste bemande Apollo-capsule
gelanceerd. Het doel van de vlucht, die 11 dagen duurde, was de
Apollo-capsule te testen. De bemanning bestond uit de astronauten
*Walter Schirra, Don Eisele* en *Walter Cunningham*. Tijdens de 163
omwentelingen om de aarde verzorgden zij op een hoogte van 250 kilometer
zeven directe televisie-uitzendingen. De vlucht verliep zonder grote
problemen.

De Apollo-8 vlucht op 21 december 1968 was de eerste Apollo-vlucht, die
op een gigantische manier in de publi citeit kwam, omdat de Apollo-8
langs de achterkant van de maan zou vliegen. Dat was overigens toeval,
want de bedoeling was met de Apollo-8 de LM (Lunar Module) in een baan
om de aarde te beproeven. Aangezien de LM niet tijdig gereed was,
moesten deze plannen worden herzien.

De opdracht die de Apollo-8 nu kreeg, was tienmaal om de maan te draaien
en dan naar de aarde terug te keren. De astronauten *Frank Borman, James
Lovell* en *William Anders* voerden deze opdracht uit. Zij zagen als
eerste mensen de maan van zeer nabij en maakten er schitterende kleuren
foto\'s van. Ook nu kon men alles volgen via rechtstreekse
televisie-uitzendingen. In de vroege ochtend van Eerste Kerstdag 1968
sloten de astronauten de televisie-uitzending af met het voorlezen van
een passage uit het Boek Genesis.

Het was een indrukwekkende gebeurtenis: het scheppings verhaal,
voorgelezen door astronauten die om de maan draaiden.

Het spannendste moment van de vlucht was het ogenblik waarop een
vuurstoot van de raketmotoren uit het bedieningscompar timent de
astronauten uit de baan om de maan moest losmaken, zodat zij naar de
aarde konden terugkeren. De raket werkte feilloos en de vlucht werd
zonder probleem afgewikkeld.

Apollo-9 zou weer in een baan om de aarde blijven; de lancering vond
plaats op 3 maart 1969. Het hoofddoel van deze vlucht was de LM op zijn
vluchtwaardigheid te beproeven, met als nevendoel foto\'s van de aarde
te maken.

Hiervoor hadden de astronauten *James McDivitt, David Scott* en *Russell
Schweickart* zeven Hasselblad-camera\'s bij zich, waarvan er vier
gekoppeld waren. Er werden toen 3600 ge slaagde opnamen van de aarde
gemaakt. Ook het onderzoek van de LM verliep zonder problemen. Het meest
opvallende staaltje van technisch kunnen werd op de vijfde dag van de
vlucht vertoond: de maanlander verwijderde zich 175 kilo meter van de
Apollo-capsule, terwijl McDivitt en Schweickart aan boord waren. Scott
bleef toen zes uur alleen in de Apollo achter, waarna weer een
rendez-vous volgde.

Apollo-9 moest ook het PLSS (Portable Life Support System), het rugpak
van de maanwandelingen, testen. Dit moest gebeuren tijdens een twee uur
durende wandeling in de ruimte van Russell Schweickart. Misselijkheid
van de astronaut beperkte het experiment tot 40 minuten in het geopende
luik te staan.

Apollo-10 was de generale repetitie voor de eerste maan landing. De
capsule werd op 18 mei 1969 gelanceerd. Terwijl de astronauten *Thomas
Stafford, John Young* en *Eugene Cernan* om de maan draaiden, daalden
zij tweemaal tot 15 kilometer boven de maan, maar zij landden niet.
Tijdens een van die afdalingen ontstond er een klein besturingsprobleem,
dat door commandant Stafford feilloos werd opgelost. De vlucht eindigde
met een perfecte precisie-landing.

En dan natuurlijk de historische vlucht van de *Apollo-11*, die in feite
ook een zoete wraak van de Amerikanen was op de ruimteprimeurs van de
Russen. In snel tempo waren de laatste tijd de Apollo-vluchten elkaar
opgevolgd. De publiciteit groeide naar een climax. Een beetje ongewild
bevorderden de Russen dit door de onbemande Loena-15 naar de maan te
sturen. Achteraf bleek dat een mislukte poging te zijn om nog juist vóór
de Amerikanen met behulp van een onbemand toestel bodemmonsters van de
maan op aarde te krijgen.

Op 16 juli 1969 begonnen *Neil Armstrong, Edwin Aldrin* en *Michael
Collins* aan hun reis naar de maan. Een record aantal van 3500
journalisten was op Cape Canaveral getuige van de lancering. Ongeveer
een half miljoen mensen volgden in een wijde omgeving van Cape Canaveral
de lancering eveneens. En dan waren er ook de televisiekijkers over de
gehele wereld die de Apollo-11 ademloos volgden.

De maanlander kreeg de roepnaam «Eagle» en landde op zondag 20 juli om
21.18 uur Nederlandse tijd op de maan. De LM zou er 21 uur en 36 minuten
blijven staan. In die periode zouden Armstrong en Aldrin één wandeling
op de maan maken. De eerste voetstap van een mens op de maan werd gezet
door Neil Armstrong, geboren op 5 augustus 1930 in Wapakoneta (Ohio,
V.S.). Het was 03.56 uur in de zeer vroege ochtend van 21 juli toen
Armstrong zei: «Het is een kleine stap voor de mens, maar een grote stap
voor de mensheid». Vervolgens kwam hij de trap van de maanlander af en
zette de eerste stap op de maan.

Armstrong en Aldrin plaatsten de Amerikaanse vlag op de maan, waarna zij
vervolgens enkele instrumenten (een reflector voor laserstralen, een
seismometer en een maan stofdetector) opstelden. Zij namen bodemmonsters
en maakten behalve gewone, ook close-up stereo-opnamen van de maan
bodem.

Na terugkeer op aarde moesten de astronauten 21 dagen in quarantaine
doorbrengen, teneinde besmettingen met vreemde ziektekiemen te
voorkomen. Achteraf zou blijken dat die maatregel overbodig was.

De vlucht van de Apollo-11 was een succes geworden, een groot historisch
gebeuren. Het doel van de vlucht was in de eerste plaats de wereld te
laten zien waartoe de Verenigde Staten in staat waren. Dat doel was
bereikt. De volgende maanreizen konden worden gebruikt om meer
wetenschappelijke gegevens op de maan te verzamelen. De meeste landen in
de wereld kregen achteraf een klein maansteentje. Het steentje dat
Nederland ontving is te zien in Noordwijk Space Expo, Keplerlaan 3 in
Noordwijk (tel. 071-3646460).

In november 1969 werd met de Apollo-12 een tweede maanlanding
uitgevoerd. Tot grote teleurstelling van velen waren er geen
rechtstreekse televisiebeelden van de maan. De camera die voor dit doel
was meegenomen, werd bij het begin van de eerste maanwandeling per
ongeluk op de zon gericht en daar door onherstelbaar beschadigd. De
astronauten bleven tijdens twee wandelingen 7 uur en 46 minuten buiten
de maanlander.

Zij waren vlakbij de Surveyor-3 geland en namen een aantal onderdelen
hiervan mee terug naar de aarde. Daarna zou blijken dat één bacterie het
verblijf op de maan al die tijd had overleefd in de camera van de
Surveyor en tevens dat er sedert de landing van de Surveyor nog geen
korreltje maanstof zichtbaar was verplaatst. Voor dit onderzoek werden
foto\'s die de Surveyor naar de aarde zond, vergeleken met opnamen die
de astronauten maakten. De verklaring hiervoor is dat er op de maan geen
atmosfeer is, dus ook geen regen of wind. Dit betekende ook dat de
voetstappen die de astronauten op de maan hebben gezet er over miljoenen
jaren nog zullen staan.

De Apollo-12 bemanning plaatste eveneens het eerste van de vijf
wetenschappelijke stations op de maan. De instrumenten van al deze
stations zouden tot 1 oktober 1977 blijven werken. Op die datum besloot
de NASA om economische motieven de instrumenten uit te schakelen.

De Apollo-11 wandeling bedroeg 250 meter, de Apollo-12 wandelingen samen
2 kilometer. Het verblijf van Apollo-12 op de maan duurde 31 uur en 31
minuten.

De vlucht van de Apollo-13 zou minder voorspoedig verlopen.

Na een redelijke lancering op 11 april 1970 (één van de vijf motoren van
de eerste trap stopte te vroeg), werd in opperbeste stemming koers gezet
naar de maan. De stilte werd na iets minder dan 56 uur na de lancering
door commandant James Lovell verbroken met de woorden: «Houston, wij
hebben een probleem.» Een explosie had namelijk het
bedieningscompartinent uitgeschakeld; een deel van dat compartinent was
weggeslagen en de rest was onbruikbaar geworden. Een maanlanding was dus
uitgesloten. Omdraaien eveneens omdat daarvoor sterke raketmotoren nodig
waren.

Het enige wat erop zat was de weg naar de maan te vervolgen, om de maan
heen draaien en dan naar de aarde terug te keren.

Uit het geëxplodeerde deel betrokken de astronauten energie, water en
zuurstof. Gelukkig vond de explosie plaats op weg naar de maan, hetgeen
betekende dat zij de maanlander nog bij zich hadden, en deze werd de
reddingssloep voor de bemanning *James Lovell, John Swigert* en *Fred
Haise*. De koortsachtig werkende vluchtleiders en de uiterst beheerste
Apollo-13 bemanning losten samen elk probleem op. Vier dagen na de
explosie volgde een behouden landing.

Een onderzoek heeft uitgewezen dat een zuurstofleiding ten gevolge van
een kortsluiting was geëxplodeerd. Veel kleine fouten bij de
voorbereiding van de vlucht werden genadeloos blootgelegd: NASA was door
het succes toch iets te achteloos geworden. Het is verbazingwekkend en
tegelijk vertrouwen wekkend dat dit incident zo goed is afgelopen.

De lancering van de Apollo-14 verliep, na een vertraging van 40 minuten
ten gevolge van slecht weer, naar wens. De koppeling van de
Apollo-capsule met de maanlander (deze zat opgeborgen bovenop de derde
trap van de raket, de Saturnus IVB) mislukte vijfmaal, maar slaagde bij
de zesde poging.

Wij ontvingen nu na de vage Apollo-11 beelden en de mis lukking van de
Apollo-12 uitzendingen, zeer goede kleuren beelden van de maan. De
maanwandelingen duurden 9 uur en 23 minuten. Voor het vervoer van
instrumenten en bodemmonsters beschikten de astronauten over een heel
licht wagentje op twee wielen.

Bij de laatste drie maanvluchten van Apollo-15, -16 en -17 werd gebruik
gemaakt van een maanauto, waardoor opeens veel grotere afstanden op de
maan konden worden afgelegd. De ontwikkeling en de bouw van deze
maanauto's kostte 75 miljoen gulden.

De laatste drie vluchten hadden in meer opzichten een grotere
capaciteit: ze duurden langer en maakten gebruik van een deel van het
bedieningscompartinent (SM) voor onderzoek van de maan. In het SM zaten
onder meer camera's die de maan systematisch fotografeerden. Dit
gebeurde terwijl de Apollo-capsule en de SM met één astronaut om de maan
bleef draaien; ondertussen daalden twee astronauten met de maanlander
naar het maanoppervlak af.

Van elke Apollo-bemanning van drie leden kwamen er dus slechts twee op
de maan terecht. Deze twee astronauten stegen weer van de maan op in het
bovenstuk van de maanlander; het onderstuk hiervan diende als
lanceerplatform en bleef dus op de maan achter. In een baan om de maan
koppelde de stijgtrap van de LM met de Apollo-capsule. De maanwandelaars
stapten met maanstenen en films over in de Apollo-capsule.

Hierna liet men de stijgtrap op de maan te pletter slaan om zo een
kunstmatige maanbeving te veroorzaken.

In de Apollo-15 ging voor het eerst een maanauto mee (26 juli 1971). De
astronauten waren hierdoor in staat de hele omgeving vanaf de voet van
een bepaald gebergte tot aan de rand van het Hadleyravijn te verkennen.
Zij legden 27,9 kilo meter op de maan af en bevonden zich gedurende drie
uitstap jes in totaal 18 uur en 35 minuten buiten de LM. De tele
visiekijker zag nu beelden via een camera die op de maanauto was
gemonteerd en die vanuit Houston werd bediend. Deze camera is ook
gebruikt om de opstijging van de LM vanaf de maan rechtstreeks uit te
zenden. Als primeur lieten de astronauten een kleine satelliet achter in
een baan om de maan. Bij de landing klapte een van de drie
hoofdparachutes in elkaar; de astronauten kwamen wel ongedeerd, maar met
een harde klap op aarde terug.

Van geen enkele vlucht in het Apollo-project zijn zo weinig
bijzonderheden te vermelden als van de Apollo-16 waarvan de lancering
plaats vond op 16 april 1972. In feite verliep alles naar wens, maar
opvallende nieuwtjes deden zich niet voor. Twee zaken zijn bij deze
vlucht enigszins opmerkelijk.

De stijgtrap van de LM kon na gebruik niet op de maan te pletter slaan,
omdat de astronauten hadden vergeten een schakelaar om te zetten; deze
stijgtrap draait nu nog om de maan. Voorts kwam de subsatelliet die de
astronauten - *John Young, Thomas Mattingly* en *Charles Duke* - in een
maanbaan hadden uitgezet, echter te vroeg terug. De baan viel wat te
laag uit en reeds na 425 omwentelingen stortte het satellietje, dat uit
de SM was uitgezet, op de maanbodem neer.

De drie maanwandelingen tijdens de vlucht van de Apollo-16 duurden samen
20 uur en 14 minuten.

Op 7 december 1972 begon de Apollo-17 vlucht die de bemande maanreizen
zou besluiten. In vele opzichten zou deze vlucht gevestigde records
breken. Tijdens drie maanwandelingen verbleven de astronauten niet
minder dan 22 uur en 5 minuten buiten de maanlander. Zij verzamelden 115
kg aan bodemmonsters en legden met de maanauto 35,8 kilometer af.

De landing vond plaats bij het Taurusgebergte ten zuiden van de krater
Littrow. Men hoopte daar vulkanisch materiaal aan te treffen. Er werd
inderdaad oranje-achtig materiaal gevonden, maar bij onderzoek op aarde
bleek de kleur veroor zaakt te zijn door glasbolletjes die bij een
meteorieteninslag waren gevormd.

De astronauten hebben op de maan ook hun auto gerepareerd: een
afgebroken spatbord werd door maankaarten vervangen. Juist voor het
vertrek van de maan werd een plaquette, aangebracht op de daaltrap van
de LM, onthuld. Met deze plaquette wordt de - voorlopige - beëindiging
van het bemande maanonderzoek gesymboliseerd.

Tot slot hieronder nog een kort overzicht van alle Apollo vluchten:

    Naam capsule  Astronauten              lanceerdatum  duur vlucht 
    Apollo-7      Walter Schirra       11-10-1968    10 dg 20 u  9 m 
                  Donn Eisele 
                  Walter Cunningham 
    Apollo-8      Frank Borman         21-12-1968     6 dg  3 u  1 m 
                  James Lovell 
                  William Anders 
    Apollo-9      James McDivitt       03-03-1969    10 dg  1 u  1 m 
                  David Scott 
                  Russell Schweickart 
    Apollo-10     Thomas Stafford      18-05-1969    8 dg  0 u  3 m 
                  John Young 
                  Eugene Cernan 
    Apollo-11     Neil Armstrong       16-07-1969    8 dg  3 u 19 m 
                  Michael Collins 
                  Edwin Aldrin 
    Apollo-12     Charles Conrad       14-11-1969   10 dg  4 u 36 m 
                  Richard Gordon 
                  Alan Bean 
    Apollo-13     James Lovell         11-04-1970    5 dg 22 u 55 m 
                  John Swigert 
                  Fred Haise 
    Apollo-14     Alan Shephard        31-01-1971   9 dg  0 u  2 m 
                  Stuart Roosa 
                  Edgar Mitchell 
    Apollo-15     David Scott          26-07-1971  12 dg  7 u 12 m 
                  Alfred Worden 
                  James Irwin 
    Apollo-16     John Young           16-04-1972  11 dg  1 u 51 m 
                  Thomas Mattingly 
                  Charles Duke 
    Apollo-17     Eugene Cernan        07-12-1972  12 dg 13 u 52 m
                  Ronald Evans 
                  Harrison Schmidt 
                  
--------------------------------------------------------------------------------------------------------------------------------------------------------------
