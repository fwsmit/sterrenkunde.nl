+++
title = "M87"
date = 2023-11-17T19:54:58+01:00
draft = false
+++

---
Dit is het zwaarste [sterrenstelsel](/encyclopedie/sterrenstelsel) dat we
kennen. Het is in maart 1781 ontdekt door de Franse kometenjager
*Charles Messier*. Hij kreeg in de catalogus die door deze Fransman is
samengesteld nummer 87. In de *New General Catalogue*, een veel
uitgebreidere catalogus over nevelachtige objecten is M 87 bekend als
NGC 4486.

De schijnbare helderheid van het stelsel bedraagt [magnitude](/encyclopedie/magnitude){.two}9,2. Daarmee is het het grootste en tevens
helderste sterren stelsel van de Virgo-cluster. Dat is een groep van
enkele duizenden sterrenstelsels in het sterrenbeeld Maagd.

M 87 is een reusachtig elliptisch stelsel, nabij het centrum van de
Virgo-cluster op ruim 12 megaparsec (één megaparsec is 1 miljoen parsec
= 3,26 miljoen lichtjaar) afstand. Het stelsel is geklassificeerd als
een E1-stelsel, hetgeen betekent dat het een bijna cirkelvormig
elliptisch stelsel is. In de buurt van de centrale gebieden bevinden
zich bijna geen stof en gas; dit is allemaal gebruikt bij de vorming van
sterren of het is verdwenen in de ruimte. De kern van dit schijnbaar zo
rustige object is op de zon na de helderste radiobron aan de hemel. In
de catalogus van radiobronnen is M 87 bekend als Virgo A. De radiobron
is zeer compact en heeft een middellijn van minder dan drie
lichtmaanden! Het stelsel is bovendien een van de helderste
röntgenbronnen (3C274). De schattingen van zijn massa lopen uiteen van
een biljoen tot honderd biljoen (duizendmiljard tot
honderdduizendmiljard) zonsmassa's! Uit de kern stroomt een straal van
intens blauw licht met een lengte van 100.000 lichtjaar. Deze «jet»
bevat evenveel materie als een miljoen zonnen. M 87 wordt omringd door
duizenden [bolvormige sterrenhopen](/encyclopedie/bolvormig).

Recente foto's die door de [Hubble Space Telescope](/encyclopedie/hstl) van
de kern van M 87 zijn gemaakt, tonen volgens de astronoom Holland Ford
van het Space Telescope Science Institute, bijna zeker aan dat zich daar
een geweldig groot [zwart gat\
](zwartega.html){.two}bevindt. Het idee dat er een zwart gat in de kern
van M 87 huist, is bepaald niet nieuw. Reeds in 1979 vonden sterren
kundigen van het California Institute of Technology aan wijzingen voor
het bestaan van een zwart gat in M 87. De reeds genoemde sterke radio-
en röntgenstraling en de jets van uitstromende materie, die bij de kern
lijken te ont springen duiden erop dat het stelsel een actieve kern
heeft.

In 1992 maakte een andere groep sterrenkundigen bekend dat opnamen met
de nog niet gerepareerde ruimtetelescoop erop wezen dat de kern van M 87
een zwart gat met een massa van 2,6 miljoen zonsmassa\'s bevat.

De ontdekking van het team van Holland Ford is gebaseerd op
snelheidsmetingen aan de schijfvormige, ongeveer 500 licht jaar grote
draaikolk van heet gas die om het centrum van M 87 draait. Het gas heeft
een temperatuur van ongeveer 10.000 graden en bestaat voornamelijk uit
geïoniseerde waterstof (dat is waterstof waarvan de
[atomen](/encyclopedie/atomen) een elektron hebben ver loren). Met de Faint
Object Spectrograph van de ruimte telescoop werden de [blauw en
roodverschuivingen](blauw%20en.html){.two} van het licht van de
draaikolk gemeten. Hieruit kan rechtstreeks de rotatiesnelheid van het
gas worden berekend. Uit de be rekeningen blijkt dat het gas op 60
lichtjaar van het centrum met een snelheid van 550 kilometer per seconde
om het centrum van M 87 draait. Gas dat zich nog dichter bij het
middelpunt bevindt, bereikt zelfs nog grotere snel heden. Met zulke
reusachtige snelheden zou het gas makkelijk aan de kern van M 87 moeten
kunnen ontsnappen, tenzij zich hier een object bevindt met een massa van
ongeveer 3 miljard zonsmassa\'s. Bovendien zou deze enorme hoeveelheid
materie geconcentreerd moeten zijn in een stuk ruimte dat niet groter is
dan ons zonnestelsel. Voor zover bekend is er maar één soort object dat
aan deze eisen voldoet: een zwart gat! Een zwart gat is een object dat
zo zwaar is dat niets aan zijn zwaartekracht kan ontsnappen, zelfs licht
niet. Al een aantal jaren vermoeden sterrenkundigen dat zware zwarte
gaten de «motoren» zijn achter het verschijnsel «actieve
sterrenstelsels». Het idee is dat de enorme hoeveelheden energie die
deze sterrenstelsels uitstralen, ontstaan doordat een centraal zwart gat
materie uit zijn omgeving opslokt. Hierbij wordt een deel van die
materie omgezet in straling.

---
