+++
title = "Pulserende sterren"
date = 2023-11-17T19:54:58+01:00
draft = false
+++

---
Pulserende sterren zijn [veranderlijke sterren](/encyclopedie/verander). Ze
veranderen van helderheid doordat ze afwisselend opzwellen en weer in
krimpen. Dit groter en kleiner worden noemen we *pulseren*.

Pulserende veranderlijke sterren worden weer onderverdeeld in negen
verschillende typen. Het zijn: *Langperiodieke Cepheïden* zijn genoemd
naar de ster Delta in het sterrenbeeld Cepheus (b Cephei). De helderheid
van b Cephei verandert van magnitude 3,8 tot 4,6. Zoals bij alle
pulserende sterren komt dit doordat de ster opzwelt en inkrimpt. Om één
keer op te zwellen en weer in te krimpen heeft b Cephei 5,4 dagen nodig.
Dat is dan ook de *periode* van deze ster. De helderheid van deze ster
neemt sneller toe dan dat ze afneemt. b Cephei heeft ruim 2 dagen nodig
om van zijn minimum in zijn maximum te komen. Daarna duurt het ongeveer
3 dagen voordat de ster opnieuw zijn minimum bereikt.

Door het uitzetten en inkrimpen van pulserende sterren verandert ook de
temperatuur. Als de temperatuur aan het oppervlak van de ster het
grootst is, straalt de ster het meeste licht uit. De helderheid is dan
ook het grootst: De ster staat in zijn maximum. Tijdens het maximum is
de temperatuur van b Cephei ongeveer duizend graden hoger dan tijdens
het minimum. In het minimum is de temperatuur het laagst. De ster
straalt dan ook het minste licht uit.

Doordat de temperatuur verandert, verandert bovendien de kleur van de
ster. Tijdens het maximum is de kleur wat witter dan normaal. Tijdens
het minimum is de kleur meer geelachtig of oranje. Door het pulseren
verandert een Cepheïde ook nog voortdurend van grootte. Halverwege het
minimum en maximum is zo\'n ster het grootst. Halverwege het maximum en
minimum het kleinst.

Alle Cepheïden zijn *superreuzen*. Dat zijn hele grote sterren met een
geweldige lichtkracht. Zo heeft de ster b Cephei een middellijn van
gemiddeld 47 miljoen kilometer. Dat is ongeveer 36 keer zo groot dan de
middellijn van de zon! Er bestaat een verband tussen de periode en de
[absolute\
magnitude](absolute.html){.two} van Cepheïden. Dat ontdekte *Henriëtte
Leavitt* in 1912. De periode is de tijd die een veranderlijke ster nodig
heeft om vanaf het moment van grootste helderheid opnieuw het maximum te
bereiken. De absolute magnitude geeft de werkelijke lichtkracht van de
ster aan. Het is de helderheid die een ster zou hebben als hij op een
afstand van 10 *parsec* zou staan. Dat is 32,6
[lichtjaar](/encyclopedie/lichtjaar), want een afstand van één parsec is
gelijk aan 3,26 lichtjaar.

Henriëtta Leavitt ontdekte dat hoe langer de periode van een Cepheïde
is, des te groter ook zijn werkelijke licht kracht is. Dit verband
tussen periode en absolute helderheid wordt de
[Cepheïdenwet](/encyclopedie/cepheide) genoemd. Ook de naam
*periode-lichtkracht wet* wordt veel gebruikt. Met de
periode-lichtkracht-wet kunnen sterrenkundigen heel gemakkelijk de
absolute helder heid te weten komen als de periode bekend is. En omdat
ze de schijnbare magnitude van de ster weten, is het ook mogelijk de
afstand te berekenen. Cepheïden zijn dan ook heel erg belangrijk voor
afstandsbepaling in het heelal.

Tot 1952 dachten de sterrenkundigen dat de Cepheïdenwet voor alle
Cepheïden zou gelden. Maar in dat jaar ontdekte *Walter Baade* dat er
eigenlijk twee soorten Cepheïden zijn.

Ze hebben beide hun eigen periode-lichtkracht-wet. Sinds dien hebben we
het over *Cepheïden I* en *Cepheïden II*. De ster b Cephei is het
bekendste voorbeeld van de groep Cepheïden I. Ze worden ook wel
*klassieke Cepheïden* genoemd.

Ze zijn immers het langst bekend. De ster W Virginis in het sterrenbeeld
Maagd is een bekend voorbeeld van de groep Cepheïden II. Daarom worden
de sterren van deze groep vaak *W-Virginis-sterren* genoemd.

De klassieke Cepheïden stralen meer licht uit dan de W Virginis-sterren.
Gemiddeld is het helderheidsverschil ongeveer 1,4 magnituden bij sterren
van dezelfde periode.

W Virginis-sterren veranderen wat minder regelmatig van helderheid dan
klassieke Cepheïden.

Hieronder (*excuses - figuur ontbeekt nog , red.*) laten we je het
verband zien tussen de periode en de lichtkracht van klassieke
Cepheïden. Naast de periode vind je de absolute magnitude (M). De
periode is in dagen aangegeven.

Klassieke Cepheïden komen vooral voor in de platte schijf van ons
melkwegstelsel. W Virginis-sterren komen ook vaak daarbuiten voor.

*RR Lyrae-sterren* lijken eigenlijk veel op Cepheïden. Alleen geldt voor
deze groep pulserende veranderlijke sterren niet dat een grotere periode
ook een grotere lichtkracht betekent.

Alle RR Lyrae-sterren hebben ongeveer dezelfde lichtkracht: zo\'n 50 tot
65 keer de lichtkracht van de zon. De periode van deze sterren is veel
korter dan de periode van de Cepheïden.

Bij Cepheïden is de periode meestal een vrij groot aantal dagen. Bij de
RR Lyrae-sterren ligt de periode tussen één uur en één dag! Ze worden
daarom wel eens *kortperiodieke Cepheïden* genoemd.

RR Lyrae-sterren komen overal in ons melkwegstelsel voor.

Er zijn er echter veel gevonden in [bolvormige
sterrenhopen](bolvormi.html){.two}.

Daarom worden ze ook wel *clusterveranderlijken* genoemd.

Cluster is een Engels woord voor sterrenhoop. De sterren in een
bolvormige sterrenhoop staan allemaal ongeveer even ver weg. Als alle RR
Lyrae-sterren ongeveer dezelfde licht kracht hebben, moet de schijnbare
helderheid van dit type sterren in zo\'n bolhoop ongeveer hetzelfde
zijn. Dit klopt ook uitstekend. In de bolvormige sterrenhoop *Omega
Centauri* hebben alle RR Lyrae-sterren een schijnbare magnitude van
ongeveer 14,6. In de bolvormige sterrenhoop M 3 in het sterrenbeeld
Jachthonden hebben ze een schijnbare magnitude van ongeveer 15,7. De
bolvormige sterrenhoop M3 staat dan ook verder weg dan Omega Centauri.
RR Lyrae-sterren zijn daarom goed te gebruiken bij afstandsbepaling in
het heelal.

De ster RR Lyrae is de helderste ster van dit type. Hij werd in 1901
ontdekt op de Harvard-sterrenwacht. In 0,57 dagen verandert de
helderheid van magnitude 7,1 tot 8,0.

Over het algemeen hebben RR Lyrae-sterren een wat hogere
oppervlakte-temperatuur dan Cepheïden. Cepheïden zijn oranje of geel van
kleur. Ze hebben een oppervlakte-temperatuur van ongeveer 4500 tot 7000
graden. RR Lyrae-sterren zijn geel of wit. Hun oppervlakte-temperatuur
ligt tussen 8000 en 10.000 graden.

*Delta Scuti-sterren* zijn genoemd naar de ster Delta (d) in het
sterrenbeeld Schild. Scutum is de Latijnse naam van dit sterrenbeeld. d
Scuti was de eerste ster van dit type dat ontdekt werd. Delta
Scuti-sterren lijken veel op RR Lyrae sterren. Wel is het verschil
tussen grootste en kleinste helderheid veel kleiner dan bij RR
Lyrae-sterren. Ook het pulseren gaat bij deze sterren veel sneller.
Sterren van het d Scuti-type hebben dan ook een zeer korte periode:
meestal minder dan één uur.

Over het algemeen hebben d Scuti-sterren een wit-gele kleur. De
temperatuur aan het oppervlak van deze sterren bedraagt ongeveer 8000
graden. Er zijn niet zo erg veel sterren van dit type bekend. d Scuti
zelf varieert in helderheid van magnitude 4,7 tot 4,8. Je ziet dat het
helderheidsverschil tussen maximum en minimum maar erg klein is. Het
duurde niet voor niets tot 1935 alvorens ontdekt werd dat het een
veranderlijke ster was. De periode bedraagt 0,19 dagen. Dat is minder
dan 5 uur!\
De volgende groep pulserende veranderlijke sterren waar we je iets over
vertellen zijn de *Beta Canis Majoris-sterren*. Ze worden ook wel *Beta
Cephei-sterren* genoemd.

Beide namen kun je tegen komen want ze worden vaak door elkaar gebruikt.
Het gaat echter om hetzelfde type pulserende sterren. Beta (b) Canis
Majoris is de op één na helderste ster van het sterrenbeeld Grote Hond.
In het Latijn het dit sterrenbeeld Canis Major.

Bij Beta Canis Majoris-sterren is het verschil tussen maximum en minimum
(dus tussen grootste en kleinste helderheid) niet erg groot. Overigens
wordt het verschil tussen grootste en kleinste helderheid *amplitude*
genoemd.

BŠta Canis Majoris-sterren hebben drie tot tien uur nodig om één keer
uit te zetten en weer in te krimpen.

De sterren van dit type zijn erg heet. Hun oppervlakte temperatuur ligt
in de buurt van de 15 tot 20.000 graden.

Ze hebben dan ook een blauwwitte kleur.

*Langperiodieke veranderlijke sterren* of *Mira-sterren* zijn allemaal
*rode superreuzen*. Ze hebben middellijnen die honderden keren groter
zijn dan de middellijn van de zon. Zo is de ster *Mira* (in het
sterrenbeeld Walvis) zelf 700 keer groter dan onze zon! De periode van
Mira-sterren is veel groter dan die van de typen die we hiervoor
besproken hebben. Ook het verschil tussen grootste en kleinste
helderheid (de amplitude) is veel groter. Voor Mira-sterren bedraagt
deze amplitude gemiddeld ongeveer 5 magnituden. Dat betekent dat een
Mira-ster tijdens het maximum ongeveer honderd keer zo veel licht
uitstraalt dan tijdens het minimum. De periode van Mira-sterren ligt
meestal tussen de 250 en 350 dagen.

Dus iets minder dan een jaar. Sommige Mira-sterren hebben echter een
periode die wat langer of juist wat korter is.

Mira zelf is de bekendste langperiodieke veranderlijke ster. Tijdens het
maximum kun je de ster gemakkelijk zonder kijker zien. De schijnbare
helderheid kan dan magnitude 2 worden. Mira is dan ongeveer net zo
helder als de Poolster. Maar vaak wordt de ster tijdens het maximum niet
helderder dan magnitude 3 of 4. Het minimum ligt bij Mira ongeveer bij
magnitude 10.

Tijdens het minimum bedraagt de hoogste oppervlakte temperatuur van Mira
slechts ongeveer 1900°C. Maar als de ster zijn grootste helderheid
bereikt is deze temperatuur tot ongeveer 2600°C gestegen. Uit dit
verschil in temperatuur kunnen de sterrenkundigen bere kenen dat Mira
tijdens het maximum 3x keer zoveel energie uitstraalt dan tijdens het
minimum. Toch is het verschil tussen grootste en kleinste helderheid bij
Mira zo\'n 6« magnitude. Mira is tijdens het maximum dus ongeveer
vijfhonderd keer zo helder dan tijdens het minimum. Hoe kan dat, als hij
toch maar 3x keer zo veel energie uit straalt? Wel, als de ster zijn
hoogste temperatuur heeft bereikt, straalt hij voornamelijk zichtbaar
licht uit.

Bij zijn laagste temperatuur wordt er voornamelijk *infra rode straling*
uitgezonden. Infrarood-straling is warmte straling. Die kunnen wij niet
zien. Daardoor lijkt de ster veel minder straling uit te zenden dan in
werkelijk heid het geval is.

Mira-sterren of langperiodieke veranderlijke sterren vormen verreweg de
grootste groep pulserende veranderlijke sterren. Maar het
helderheidsverloop van deze sterren is over het algemeen lang niet zo
gelijkmatig als bij de typen die we tot nu toe besproken hebben.

*Halfregelmatigen* zijn ook pulserende rode reuzen of rode superreuzen.
Hun helderheidsverloop is echter veel minder regelmatig. Enkele bekende
voorbeelden van halfregelmatigen zijn de sterren Antares in het
sterrenbeeld Schorpioen, Betelgeuze in Orion en m (de Griekse letter Mu)
Cepheus.

W. Herschel gaf æ Cepheus de naam «granaatster»
vanwege zijn helderrode kleur. In totaal zijn er meer dan 2200
veranderlijken van dit type bekend.

*RV Tauri-sterren* zijn over het algemeen gele sterren die vrij veel
licht uitstralen. Ze zijn genoemd naar de ster RV Tauri in het
sterrenbeeld Stier. De Latijnse naam van dit sterrenbeeld is Taurus.

De periode van RV Tauri-sterren ligt tussen de 50 en 150 dagen. In die
tijd veranderen ze ongeveer drie magnituden in helderheid. Opvallend bij
deze sterren is dat de ster de ene keer in het minimum zwakker is dan de
andere keer.

*Peculiaire A-sterren* of *Ap-sterren* hebben een periode van 1 tot 25
dagen. De amplitude bedraagt slechts 0,1 of 0,2 magnituden. Opvallend
bij dit type veranderlijke sterren is dat de intensiteit van de lijnen
in het *spectrum* in dezelfde periode verandert. Bovendien ver andert
ook vaak de magnetische veldsterkte van de ster. Ook dat kunnen we uit
het spectrum van de ster te weten komen. Er zijn meer dan honderd
peculiaire A-sterren bekend. De bekendste is de ster Alfa (a) Canum
Venaticorum.

Canes Venatici is de Latijnse naam van het sterrenbeeld Jachthonden.

Weet je waar de naam van dit type pulserende sterren van daan komt? Wel,
A-sterren zijn gewone sterren, geel-wit van kleur, behoorlijk heet en
met duidelijke waterstoflijnen in het spectrum. Toen er A-sterren werden
ontdekt die van helderheid veranderden en waarbij ook de intensiteit van
de spectraallijnen wisselde, noemde men deze sterren peculiair. Dat is
een moeilijk woord dat «vreemd» betekent.

Vreemde A-sterren dus. En Ap-sterren (spreek uit: A-p-ster ren) is
gewoon een afkorting van peculiaire A-sterren.

De laatste groep pulserende veranderlijke sterren zijn de *onregelmatig
veranderlijke sterren*. Zoals de naam al aan geeft is er bij dit type
helemaal geen regelmaat in de helderheidsveranderingen. Alle
onregelmatig veranderlijke sterren zijn reuzen of superreuzen. Het
verschil tussen de grootste en kleinste helderheid bedraagt nooit meer
dan twee magnituden. Meestal is de amplitude veel kleiner, namelijk een
halve magnitude. We kennen tot dusver ongeveer 1700 onregelmatig
veranderlijke sterren. Een van de bekendste voorbeelden van een
onregelmatig veranderlijke ster is RW Aurigae in het sterrenbeeld
Voerman.

--
