+++
title = "Voyager"
date = 2023-11-17T19:54:58+01:00
draft = false
+++

---
Een bezoek aan Saturnus en de andere buitenste planeten leek tot 1961
ver uit te gaan boven de technische mogelijkheden.

Tot in dat jaar Michael Minovitch, werkzaam bij het Jet Propulsion
Laboratory (JPL) van het California Institute of Technology, een
inspirerende gedachte kreeg: men kon een immense hoeveelheid energie
besparen bij het zenden van een ruimteschip naar verre planeten door de
aantrekkingskracht van de tussenliggende planeten te gebruiken om ze met
steeds grotere snelheid verder weg te schieten. Deze strategie werd als
Outer Planets Grand Tour in een ambitieus programma aan het Amerikaanse
Congres voorgesteld. Het eind van de jaren \'70 zou zich een
uitzonderlijk gunstige opstelling van de planeten voordoen, die voor dit
plan nodig is. Deze stand komt eens in de 175 jaar voor! De
wetenschappelijke wereld was wild enthousiast over de plannen. Een groep
geleerden van de universiteit van Texas verklaarde in 1971 Een
uitgebreide studie van het buitenste gedeelte van het zonnestelsel wordt
door ons gezien als een der belangrijkste doelen van het ruimteonderzoek
in de komende 10 jaar. Dit streven wordt extra interessant door de
zeldzame mogelijkheid verscheidene planeten en satellieten in één missie
te onderzoeken, gebruik makend van lang functionerende ruimte vaartuigen
en bestaande voortstuwingssystemen. We bevelen aan dat (Mariner-klasse)
ruimtevoertuigen worden ontwikkeld en gebruikt voor Grand Tour-missies
voor de verkenning van de buitenste planeten in een serie van 4
lanceringen aan het einde van de jaren \'70 .

Het tijdrooster van NASA liet dubbele lanceringen zien naar Jupiter,
Saturnus en Pluto in 1976 en 1977 en dubbele lan ceringen naar Jupiter,
Uranus en Neptunus in 1979. De totale kosten over tien jaar werden
geraamd op 750 miljoen dollar.

Om de best mogelijke samenstelling van wetenschappelijke instrumenten te
krijgen, hield men een open competitie, waarin iedere wetenschappelijke
instelling of individuele wetenschap per onderzoeken kon voorstellen.
Dat was in 1970 en een jaar later waren 11 wetenschappelijke teams
geselecteerd die hun plannen nu verder gingen uitwerken. Tegelijkertijd
had het Jet Propulsion Laboratory een ontwerp gemaakt van het ruimte
vaartuig.

Terwijl wetenschappelijke en technische problemen werden op gelost,
kwamen politieke en financiële problemen tussenbeide.

De Grand Tour was een ambitieus en kostbaar plan, ontworpen in het
enthousiasme van de Apollo-jaren. De Verenigde Staten begonnen zich
terug te trekken uit het grote ruimte-onderzoek.

De latere Apollo's werden afgelast en NASA kreeg het fiscale jaar 1971
slechts een derde van de benodigde $ 30 miljoen voor de Grand Tour. De
plannen moesten worden herzien om met kleinere budgetten te kunnen
rondkomen.

Het nieuwe plan liet de drie buitenste planeten Uranus, Neptunus en
Pluto vallen. Op zo'n manier kon de levensduur korter zijn, waardoor
minder eisen behoefden te worden ge steld aan de apparatuur. De totale
kosten zouden $ 250 miljoen bedragen, een derde van dat van de
oorspronkelijke Grand Tour.

Omdat het ontwerp gebaseerd was op de beproefde Mariner
ruimtevaartuigen, werd de nieuwe missie Mariner Jupiter Saturnus genoemd
of MJS. In 1977 werd de naam veranderd in Voyager.

De Voyagers zijn de meest geavanceerde, automatische en onafhankelijke
robots ooit uitgezonden ter verkenning van de planeten, veel beter dan
bijvoorbeeld de Pioneers. De banen van de ruimtevaartuigen waren zo
ontworpen, dat ze min of meer elkaars wetenschappelijke onderzoeken
konden overdoen, hetgeen tot het succes van de missie zou bij dragen.
Deze «dubbele uitvoering» in de banen is ook zichtbaar in de Voyager
zelf. Veel computers zijn dubbel uitgevoerd (of zelfs meervoudig) en de
Computer Command System heeft een duplicaat voor elke functionele
eenheid.

Het communicatiesysteem heeft twee radio-ontvangers en vier zenders. De
reden waarom de Voyagers zo goed moeten zijn is duidelijk: de afstand is
zo groot, dat een correctie van een fout door technici op aarde uren
duurt en dat kan het einde van de Voyagers betekenen.

De Voyager 2 werd gelanceerd op 20 augustus 1977 met een Titan-Centaur
raketcombinatie. Op 5 september volgde de Voyager 1. Deze laatste had
een kortere route en zou daar door overal eerder aankomen dan haar
zusterschip. Op 5 maart 1979 scheerde Voyager 1 langs Jupiter, op 9 juli
van dat jaar gevolgd door nummer 2. Met behulp van de zwaarte kracht van
Jupiter en een kleine koerscorrectie, vlogen de twee sondes richting
Saturnus. Op 12 november 1980 kwam Voyager 1 bij Saturnus aan, op 25
augustus 1981 volgde Voyager 2. In januari 1986 passeerde Voyager 2 de
planeet Uranus; in augustus 1989 volgde de passage van Neptunus.

Voyager 1 verwijdert zich elke dag 2 miljoen kilometer van de zon en
vliegt in de richting van het sterrenbeeld Slangedrager. In 1990 verliet
zij de *heliosfeer* (dat is de invloedssfeer van de zon).

In mei 1995 bevond de Voyager 1 zich op 8,8 miljard kilo meter van de
aarde. De snelheid bedroeg 63.000 kilometer per uur. Het had sinds de
lancering op 5 september 1977 een afstand van 10,64 miljard kilometer
afgelegd. Voyager 2 was in mei 1995 op 6,8 miljard kilometer van de
aarde en bewoog met een snelheid van 58.000 kilometer per uur. Sinds 24
augustus 1977 heeft deze ruimtesonde een afstand van 10,07 miljard
kilometer afgelegd. Beide ruimtevaartuigen waren in mei 1995 in goede
conditie en gingen door met het waarnemen van de interplanetaire ruimte
met behulp van verschillende instrumenten.

---
