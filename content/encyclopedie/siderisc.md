+++
title = "Siderische rotatieduur"
date = 2023-11-17T19:54:58+01:00
draft = false
+++

---
De aarde draait om zijn as. Om één keer helemaal rond te draaien heeft
de aarde 23 uur, 56 minuten en 4 seconden nodig.

Dat lijkt wat vreemd, want een dag duurt toch precies 24 uur! Het
verschil komt doordat de aarde niet alleen om zijn as draait maar ook om
de zon. Na 23 uur, 56 minuten en 4 seconden staan de sterren weer op
dezelfde plaats aan de hemel. Die tijd noemen we de *siderische
rotatieduur*. Vaak kom je hiervoor ook de naam *sterredag* tegen. Dat
betekent echter hetzelfde.

Zoals gezegd staan de sterren na 23 uur 56 minuten en 4 seconden op
dezelfde plaats aan de hemel. De zon echter nog niet. Doordat de aarde
inmiddels ook een stukje verder in zijn baan om de zon is gekomen moeten
we nog 3 minuten 56 seconden wachten voordat de zon precies op dezelfde
plaats staat. Het tijdsverloop van 24 uur wordt ook wel één *zonnedag*
genoemd.

Bij gegevens over planeten kom je ook vaak de *synodische periode*
tegen. Dat is de tijdsduur die een planeet nodig heeft om, gezien vanaf
de aarde, weer dezelfde positie ten opzichte van de zon in te nemen.

Hieronder vind je de siderische rotatieduur en de synodische periode van
de planeten.

*planeet siderische rotatieduur synodische periode d u m s in dagen*
Mercurius 58 15 30 34 115,877 Venus 243 00 26 38 583,921 Aarde 23 56
04,1 Mars 24 37 22,7 779,936 Jupiter 9 55 29,7 398,884 Saturnus 10 39
22,4 378,092 Uranus 17 14 24 369,656 Neptunus 16 06 36 367,487 Pluto 6
09 17 38 366,735

---
