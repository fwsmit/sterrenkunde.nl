+++
title = "Dimensie"
date = 2023-11-17T19:54:58+01:00
draft = false
+++

---
Wil je de plaats van een punt aan de evenaar weten, dan heb je aan *één*
gegeven voldoende. Dat is de [geografische lengte](/encyclopedie/geografi). We zeggen dat de evenaar één dimensie
heeft. Hij is *één-dimensionaal*. Zo heeft iedere lijn slechts één
dimensie. De evenaar is immers ook een lijn. Het is de denkbeeldige lijn
die de aarde in een noordelijk en een zuidelijk halfrond verdeeld.

Om de plaats van een punt op het oppervlak van de aarde te weten, heb je
*twee* gegevens nodig. Dat zijn de geo grafische lengte en de
[geografische breedte](/encyclopedie/geografi). Het aard oppervlak heeft
twee dimensies. Het is *twee-dimensionaal*.

Elk vlak heeft twee dimensies.

Je hebt *drie* gegevens nodig om de plaats van een punt in de dampkring
van de aarde aan te geven. Behalve de geo grafische lengte en breedte
moet je ook de *hoogte* boven het aardoppervlak weten. De dampkring van
de aarde heeft dus drie dimensies. Hij is *drie-dimensionaal*.

Om de positie van een ster in het heelal te weten, heb je ook drie
gegevens nodig. Het zijn [rechte klimming (R.K.), declinatie](/encyclopedie/rechteklimming)en *afstand*. De eerste twee zijn
nodig om de richting van een ster aan te geven. Ook het heelal heeft
drie dimensies.

Om een gebeurtenis in het heelal vast te leggen heb je vier gegevens
nodig. Je moet namelijk niet alleen de plaats weten, waar iets gebeurt.
Ook het tijdstip waarop het gebeurt moet bekend zijn. Daarom wordt er
wel eens gezegd, dat gebeurtenissen zich afspelen in een
*vier-dimensionaal ruimte-tijd-heelal*.

---
