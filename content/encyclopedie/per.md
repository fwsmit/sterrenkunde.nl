+++
title = "Perseus"
date = 2023-11-17T19:54:58+01:00
draft = false
+++

---
Tussen Andromeda en Voerman ligt het sterrenbeeld Perseus. Ga je van
Perseus verder naar het sterrenbeeld Cassiopeia, dan zie je op heldere
maanloze nachten ongeveer in het midden tussen beide sterrenbeelden twee
lichtende wolkjes. Het zijn twee [open
sterrenhopen](open%20ste.html){.two} die tot Perseus behoren. Het is de
moeite waard eens een verrekijker op deze sterrenhopen te richten! De
merkwaardigste ster van Perseus is [Algol](/encyclopedie/algol). Hij
verandert elke drie dagen in helderheid. Naar die eigenaardigheid kreeg
hij zijn naam, want Algol betekent duivel. Het is een
*bedekkingsveranderlijke* en reeds 300 jaar bekend. Om de hoofdster
cirkelt in 2 dagen, 20 uur en 48,9 minuten een donkere begeleider die
hem regelmatig gedeeltelijk bedekt.

Daardoor daalt het licht van Algol in die periode van magnitude 2,2 tot
3,5. Bij dit stelsel horen nog twee sterren, zodat we hier te maken
hebben met een viervoudig stelsel.

In de Griekse mythologie was Perseus de zoon van de oppergod Zeus en de
vrouw Danaë. Het orakel (daar voorspellen de goden de toekomst) had aan
de vader van Danaë voorspelt dat Perseus hem zou doden. Daarom stopte
hij Perseus als baby met zijn moeder in een kist en gooide hem in zee.
Maar de vader van Perseus, de god Zeus, beschermde zijn zoon en Danaë en
liet de kist aanspoelen op het strand. Daar groeide Perseus op en hij
werd heel sterk en dapper. Hij wilde een heldendaad plegen en ging toen
naar Medusa (spreek uit: Medoesa) toe. Medusa was zó lelijk dat iedereen
die naar haar keek, meteen versteend werd. Perseus kreeg van de goden
een spiegelend schild en een helm die hem onzichtbaar maakte. Zo kon
Perseus, zonder dat de slapende Medusa hem opmerkte, Medusa\'s hoofd
afhakken. Doordat hij in zijn schild keek, versteende hij niet. Toen
Perseus het hoofd van Medusa had afgehakt, kwam uit het bloed dat uit de
hals kwam een paard met vleugels. Dat paard heette Pegasus. Perseus
stopte het hoofd van Medusa in zijn jagerstas. Je kunt dat hoofd nóg
zien: de ster Algol is het oog.

Toen Perseus op de terugweg was langs de kust, zag hij daar aan de
rotsen Andromeda hangen. Hoe dat kwam kun je lezen bij het sterrenbeeld
Cassiopeia. Perseus vroeg of hij Andromeda mocht trouwen als hij haar
redde. Dat mocht en toen het monster dat Andromeda op zou eten, er aan
kwam, pakte Perseus zijn zwaard en liet zich van de rots naar beneden
vallen, boven op het monster. Hij doodde het monster en toen mocht hij
met Andromeda trouwen.\
Hieronder wat gegevens over enkele heldere sterren in het sterrenbeeld
Perseus. Na de Griekse letteraanduiding vind je een eventuele naam.
Daarachter de afstand in [lichtjaar](/encyclopedie/lichtjaar) en het [spectraaltype](/encyclopedie/spectraa).
Tenslotte de [schijnbare](/encyclopedie/magnitude) en de [absolute magnitude](/encyclopedie/absolute).

alfa Per Mirfak 470 lj cF5 1,90 -3,9 beta Per Algol 82 lj B8 2,2-3,5
0,2-1,5 gamma Per 205 lj cF7+A3 3,08 -0,9 delta Per 1160 lj B1 3,10 -1,5
epsilon Per 1100 lj B1 2,96 -4,8 zeta Per Menkhib 820 lj cB1 2,91 -5,3\
Bij de ster Gamma vind je twee spectraaltypen. Dat komt omdat
spectraaltypen geeft aan dat het om heldere superreuzen gaat.

De Latijnse naam van het sterrenbeeld Perseus is precies hetzelfde als
de Nederlandse naam. Bij gebruik van de tweede naamval (genitief) zeggen
we Persei. Als we het over de ster alfa (a) van het sterrenbeeld Perseus
hebben zeggen we a Persei of we schrijven a Per, want de officiële
afkorting van het sterrenbeeld Perseus is Per.

Bij het trefwoord [sterrenbeelden](/encyclopedie/sterrenbeeld) vind je een
lijst van alle 88 sterrenbeelden die er zijn.

---
