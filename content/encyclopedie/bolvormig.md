+++
title = "Bolvormige sterrenhoop"
date = 2023-11-17T19:54:58+01:00
draft = false
+++


---
Een bolvormige sterrenhoop is een opeenhoping van honderdduizenden of
miljoenen sterren. Ze horen bij het Melkwegstelsel.

In het midden van een bolvormige sterrenhoop staan de sterren dicht bij
elkaar. We kunnen ze niet meer apart zien. We zeggen, dat de
*sterrendichtheid* daar groot is. Toch is hun onderlinge afstand nog erg
groot.

Vijfhonderd keer zo groot als de afstand tussen de zon en Pluto.
Botsingen tussen de sterren komen niet voor.

Naar buiten toe wordt de sterrendichtheid steeds kleiner. Je kunt niet
precies zeggen, waar de bol vormige sterrenhoop ophoudt. De middellijn
van een bolhoop is gemiddeld zo'n tweehonderd lichtjaar.

Alle sterren in een bolvormige sterrenhoop zijn ongeveer tegelijk
ontstaan. Ze zijn erg oud. Wel tien miljard jaar. Ze behoren tot de
oudste sterren van ons Melkweg stelsel.

De bolvormige sterrenhopen staan aan alle kanten rondom de kern van ons
Melkwegstelsel. Hoe dichter bij de kern, hoe meer er zijn. Het gebied
waarin de bolhopen voor komen, wordt *halo* genoemd.

Er zijn zo'n 150 van deze sterrenhopen bekend. Er zullen er
waarschijnlijk veel meer zijn. In de melkweg bevinden zich enorme gas-
en stofwolken. Het licht van de sterren er achter wordt er door
tegengehouden. Daar door kunnen we een heleboel bolvormige sterrenhopen
niet zien.

Bij het trefwoord [sterrenhopen](/encyclopedie/sterrenhopen) vind je veel meer
informatie over zowel *open sterrenhopen* als bolvormige sterrenhopen.

---
