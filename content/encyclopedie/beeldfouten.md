+++
title = "Beeldfouten"
date = 2023-11-17T19:54:58+01:00
draft = false
+++

--------------------------------------------------------------------------------
Beeldfouten zijn er de oorzaak van, dat sterren niet meer vol komen
scherp worden waargenomen. Hoe sterker je je kijker laat vergroten, hoe
meer last je er van hebt.

Er zijn drie verschillende beeldfouten. Dat zijn: We gaan ze hieronder
één voor één uitgebreid bespreken.

Allereerst de *geometrische beeldfouten*. Die naam klinkt nogal
ingewikkeld. Toch is het niet zo moeilijk als het lijkt. Er wordt het
volgende mee bedoeld. Het *objectief* (de lens in een lenzenkijker of de
spiegel in een spiegelkijker) hoort er voor te zorgen dat alle
lichtstralen van een ster in één punt bijeenkomen. Dit punt heet het
*brandpunt*. De afstand tussen objectief en brandpunt wordt de
*brandpuntsafstand* genoemd.

Zoals gezegd is het objectief de oorzaak van geometrische beeldfouten.
Natuurlijk zijn die fouten groter bij een objectief van wat mindere
kwaliteit. Maar zelfs de beste kijkers zijn niet vrij van deze
beeldfouten. En de geometrische beeldfouten zijn groter bij
lichtsterkere objectieven.

Wat is een lichtsterk objectief, vraag je je misschien af.

Wel, een lens of een spiegel is lichtsterk als de verhouding tussen
brandpuntsafstand en middellijn klein is. Die ver houding wordt vaak
*openingsverhouding* genoemd.

Er zijn verschillende geometrische beeldfouten. We zullen ze in het kort
behandelen.

1. *Sferische aberratie*. Door deze fout worden sterren in het midden van
het kijkerveld niet helemaal scherp afgebeeld.

Bij een dure lens of spiegel hoort deze fout niet merkbaar te zijn.

2. *Coma*. Door coma verschijnen de sterren als een stipje met een veegje
er aan. De veegjes zijn naar de rand van het beeld veld gericht. Van het
middelpunt af. Hoe dichter bij de rand, hoe groter de veegjes. De
sterren lijken net kleine komeetjes.

Vandaar de naam coma. Bij lenzen is er iets aan te doen. Ze worden dan
wel duurder. Bij spiegelkijkers is coma bijna altijd onvermijdelijk. Op
foto's die met grote spiegelkijkers zijn gemaakt, kun je dat soms zien.
Bovendien heb je bij het fotograferen door de kijker eerder last van
coma dan bij visueel waarnemen. Visueel waarnemen is kijken door de
kijker in plaats van foto's maken. Het beeldveld is groter wanneer je
de sterren fotografeert. En hoe groter het beeld veld is, hoe erger deze
fout wordt.

3. *Astigmatisme*. Hierbij zie je de sterren als een streepje.

Net zoals bij coma is de fout aan de rand van het beeldveld groter dan
in het midden. Ook bij astigmatisme geldt: hoe groter het beeldveld, hoe
erger de fout.

4. *Beeldveldkromming*. Als je door de kijker kijkt (dus bij visueel
waarnemen), heb je hier bijna nooit last van. Bij fotograferen is het
hinderlijk. Niet het hele kijkerbeeld komt scherp op de foto. Om er geen
last van te hebben zou de film een beetje bol moeten worden gemaakt. Op
grote sterren wachten wordt dit soms gedaan.

5. *Vertekening*. Bij vertekening worden de sterren niet precies op de
juiste plaats afgebeeld. In sommige gevallen kan het hinderlijk zijn.
Zoals bij het nauwkeurig uitmeten van foto's.

Bij visueel waarnemen zul je er nooit iets van merken. Ook het oculair
is nog wel eens de oorzaak van vertekening. Het objectief is niet altijd
de schuldige, maar meestal wel.

We hebben nu vijf verschillende geometrische beeldfouten bekeken.
Hiervan zijn sferische aberratie en coma de be langrijkste.

*Chromatische fouten* zijn de tweede soort beeldfouten. Een andere naam
is *kleurfouten*. Hierdoor zie je kleine gekleurde randjes rond de
sterren. Deze beeldfout wordt vaak chromatische aberratie genoemd. Een
spiegel heeft er nooit last van. Dat is hét sterke punt van een
spiegelkijker. Lenzen hebben altijd kleurfouten. Bij een *achromatische
lens* zijn ze echter niet zo groot.
Buigingsfouten zijn de laatste soort beeldfouten. Dit zijn fouten, waar
de kijker nu eens helemaal geen schuld aan heeft. In de kijker zie je
rond heldere sterren een aantal kringetjes. Die worden naar buiten toe
steeds zwakker. Deze kringen worden *buigingsringen* genoemd. Ze
ontstaan doordat licht eigenlijk uit hele kleine golfjes bestaat. Deze
golfjes zijn ongeveer de helft van 1/1000ste millimeter lang. De golfjes
zelf kunnen we natuurlijk nooit zien. Hoe kleiner de middellijn van het
objectief is, hoe beter de buigingsringen te zien zijn. Wel moet de lens
of de spiegel van goede kwaliteit zijn.

----------------------------------------------------------------------------------
